NUKLEEL, PE GET ?E BRO AN ORIANTLañset eo bet 37vet Festival an Deizioù, tommder e-kreiz ar 
gouañv. Ouzhpenn 100 darvoud a zo 
kinniget d'an arvesterezed ha d'an 
arvesterien ar bloaz-mañ.
WWW.YA.BZH
Aet eo Cristina Calderon da anaon da 
93 vloaz. Ar yaganegourez diwezhañ 
e oa-hi. E penn izelañ ar Chili emañ 
ar Yaganed o chom etre ar C'hap-
Horn ha Douar an Tan.
AR YAGANEGOUREZ
24Pa yae Pascal Mangin da bourmen 
war an aod e veze souezhet atav 
gant ar bernioù kregin istr a wele. 
Ur gevredigezh, Perlistrenn, en deus 
krouet evit dastum anezho.
TALVOUDEKAAT
11Visant RoueEn Ofis Publik ar Brezhoneg
e labour abaoe un toullad bloavezhioù.
Rener Pol Studi ha Diorren eo,
o vevañ en Naoned.123Gant glaou ez ae en-dro kreizenn wreztredan Kordevez. Hiziviken, abalamour da dommadur an 
hin, e vo ret kemmañ an doareoù.

2Bro-Chili
MARVET EO AR YAGANEGEZ DIWEZHAÑ
Bro-India
MANIFESTADEGOÙ A-ENEP AR VIHARED HAG O ZEIR YEZH
E su-pellañ ar c'hevandir 
amerikan eh eus ur bobl o 
veviñ, ar Yaganed. 3 500 e 
oant a-raok ma arruhe ar 
"sevenadur", a-boan mah 
eus ur c'hant anezhe hiziv an 
deiz. Ha bremañ eo kontet o 
yezh evel marvet kar aet eo 
d'an anaon an hini diwezhañ 
ganet gant ar yanageg
 : 
Cristina Calderón, anezhi 
"teñzor denel broadel" a 
Vro-C'hili.
Aet eo ar Yaganez Cristina 
Calderón d'an anaon da 93 vloaz. Ar Yaganouregourez 
diwezhañ e oa-hi. Ar bobl 
o chom ar muiañ er su, e penn pellañ ar c'hevandir 
amerikan, etre ar C'hap-
Horn ha Douar an Tan eo 
ar Yaganed. Dibaoe 6000 
vloaz emaint àr an douar-se.
E-pad pell e oant bet tud àr-vale met rediet int bet da bozetaat. 3500 e oant en 
XIXvet kantved, a-raok ma 
arruhe ar re wenn er c'hontre. Siwazh, gant Europeiz zo 
degouezhet kleñvedoù nevez hag a falc'has ar Yaganed en ur 
ober un nebeud bloavezhioù.
Arouez broadelHa gant falc'hañ he c'homzourion e voe falc'het 
ar yezh yaganek. Betek ar 16 
a viz C'hwevrer ne chome ken 'met ur Yaganegez. Un arouez 
a stourm sevenadurel ha yezhel ar Yaganed e oa daet 
Cristina Calderon da vout kar 
ar yaganegourez diwezhañ e 
oa-hi. Chom a ra un nebeud 
re gozh hag a gompren mui 
pe vui ar yezh met hini 
ebet n'hen ouia evel ma rae 
Cristina Calderón. Ha da heul 
ar yezh e c'hellahe ar Yaganed 
mont da get d'o zro. A-boan 
ma chom ur c'hant anezhe hiriv an deiz. Tro Puerto 
Williams emaint o chom, da 
lavaret eo e su Ushuaïa. Ar 
gêr ar muiañ er su ag ar bed eo Puerto Williams. Muioc'h 
er su, n'eus ken 'met ar mor hag ar c'horventennoù.E 2009, pa voe falc'het he 
c'hoar gant an Ankou, e voe 
anavezet Cristina Calderón 
evel "teñzor denel bev" gant ar 
gouarnamant chilian. A-raok 
mervel d'he zro e klaskas 
treuzkas ar yezh d'unan ag he 
merc'hed-bihan ha d'un nizez 
vihan dezhi. Met un darn ag 
he gouiziegezh nemetken e zo aet gante, ar lodenn vrasañ 
a zo aet da get ganti.
Ur gemennadenn 
a-berzh ar prezidantGant Gabriel Boric, prezidant 
ar Chili hag a zo a-orin a su 
ar vro evel Cristina Calderón 
eh eus bet embannet ur 
gemennadenn e koun outi. "He c'harantez, he refleksionoù hag he stourmoù a su ar vro 
e-lec'h ma krog pep tra, ne varvint biken" emezañ.Daoust ma ne chom ken nemet ur c'hant bennak a 
yaganed, zo unan anezhe, 
Lidia González, a zo e-touez 
ag ar c'hannaded fiziet enne da skriviñ ar vonreizh nevez. 
Ur vaouez anavezet-tre 
e Bro-Chili eo ha... merc'h 
Cristina Calderon eo.
Euskareg Amerika ar 
su pellañ
Ur yezh digenvez eo ar yezh yagan (peotramant 
"yámana"). Daet oa forzh 
skiantourion da weladenniñ 
Cristina Calderón dibaoe 
bloavezhioù kar, estroc'h 
evit ar yezh, gouzout a 
ouie ur bochad traoù diàr-
benn sevenadur he fobl, an 
artizanerezh, an doare d'ober kanistelloù,... Ur lid a oa bet e 
2014 e skol-veur Magallanes 
evit hec'h enoriñ dija. Oskar 
Aguilera, ur yezhour brudet, 
a oa bet fiziet ennañ da zastum he gouiziegezh.E Bro-Chili zo ganet 93˜% 
ag an dud gant ar spagnoleg. 
Hogen, ur yoc'h a yezhoù amerindian a vez komzet 
ivez. Ar mapucheg eo an hini 
anavezetañ kar stourm a ra 
ar bobl vapuch dibaoe pell evit he gwirioù broadel ha 
yezhel.Fabien Lecuyer
E stad indian ar Jharkhand 
eh eus bet lakaet teir yezh 
nevez da genofisiel. Hogen, 
gant Bihared, annezidi stad 
ar Bihar, e vez komzet ar 
yezhoù-se ha n'eo ket gant 
tud ar vro. Er mare-mañ 
zo forzh Bihared oc'h ober 
annez er Jharkhand da glask 
o zamm bara. Met uhel-
tre eo feur an dilabour er 
stad-se dija hag ofisielded 
an teir yezh hag an droed 
da dremen kenstrivadeg ar 
velestradurezh publik er 
yezhoù-se o deus lakaet an 
tan war ur bern plouz...
Stad ar glaou eo ar Jharkhand 
e Bro-India. Hindi eo 
yezh ofisiel ar stad met e 
rannvroioù zo eh eus bet 
lakaet da gen-ofisiel yezhoù 
all evel Bengali, Bhojpuri, 
Bhumij, Ho, Kharia, Kurukh, 
Khortha, Kurmali, Magahi, 
Maithili, Mundari, Nagpuri, 
Odia, Santali hag Ourdou. 
E miz Kerzu en deus lakaet 
gouarnamant ar stad ar 
bhojpuri, ar magahi hag an 
angika da genofisiel, war 
ar marc'had. Da lavaret 
eo yezhoù komzet gant ar Vihared, tud ar stad 
Bihar. Ken e c'hell ar re a 
gomz ar yezhoù-se tremen kenskrivadegoù en o yezh da 
vont da gargad.
Yezh ar ViharedN'eo ket gant tud ar vro 
e vez komzet ar yezhoù-se met gant divroidi bihar. 
En em staliet eo ar re-se e 
distrikoù Dhanbad, Bokaro 
ha Giridih. Ha n'int ket 
gwelet mat gant tud ar vro 
ha betek er gouarnamant eh eus c'hign-c'hagn diàr o 
fenn. "Estrañjourion eo ar re-
se, traken"
 en deus lavaret 
ministr an deskadurezh hag 
unan a bennoù bras ar JMM, 
ar strollad politikel e penn ar 
stad, en deus kinniget reiñ e 
zilez ma n'eo ket tennet an teir yezh a roll ar yezhoù 
kenofisiel.War ar 24 distrikt a ya d'ober 
ar Jharkhand, 5 anezhe o deus roet ur statud d'ar magahi, 
4 o deus graet kemend-all 
d'ar bhojpuri ha 6 d'an angika 
(ur rannyezh maithili). Er 
stad-se eo uhel-uhel ar feur 
dilabour, tost 18˜%, ha ne faot 
ket d'an dud e tahe Bihared 
d'en em ginnig àr marc'had al 
labour, dreist-holl àr hini ar 
velestradurezh publik.
D'an 30 a viz Genver o deus savet tud ar vro ur chadennad 
a dud a 50 km etre Bhanbad ha Bokaro evit sevel o 
mouezh a-enep an ofisielded. 
Er memes deiz e voe taget 
karr-tan prezidant kozh ar 
stad gant manifestourion 
enep-Bihared
Kevezerezh istorel 
Jharkhand-BiharKaset eh eus bet ur c'hounskrid 
da brezidant an C'hevread 
Indian e New Delhi gant 
politikourion a Jharkhand. 
Goulenn a reont e vehe nullet diviz ar gouarnamant emren kar, herveze, 
"memes e stad Bihar n'eo ket anavezet ar 
yezhoù-se gant ar stad". Gouez dezhe n'eo ket gwir yezhoù anezhe, met rannyezhoù pe 
parlantoù. Àr-se n'hallont ket 
bout anavezet en ur stad all 
hag o hini. Ouzhpenn-se, eo 
bet roet ar gwir da vont da 
gargad d'ar Vihared o tivroiñ 
er Jharkhand met ar c'hontrol 
n'eo ket gwir. 
"Pa ya tud a 
Jharkhand d'en em staliiñ er Bihar n'o deus tamm droed ebet" emeze. Setu boued 
evit breutaerion indian da 
nebeutañ...
A-holl viskoazh eh eus bet 
chikan etre tud ar Bihar ha 
re ar Jharkhand ken e rankas 
an div stad bout dispartiet 
e 2000. Ne vir ket ouzh Bihared zo da vout mistri àr 
gouarnamant ar Jharkhand hag àr ekonomiezh ar stad. 
Ar re yaouank a Jharkhand 
eo a zo e penn ar stourm 
a-enep ar Vihared, dreist-
holl ar studierion ha ne faot 
ket dezhe bout a heli-gentañ 
gant Bihared àr marc'had ar 
labour.                
Fabien Lecuyer
Cristina Calderón © Víctor Alejandro Correa RuedaStudierion a-enep ar politikerezh yezh.Stad indian ar Jharkhand © SuperbenjaminEtrebroadel
3Mont a rae en-dro gant glaou 
betek-henn. Hiziviken, en 
abeg da dommadur an hin 
e vo ret paouez d'ober gant 
glaou. Soñjet e oa bet gant 
EDF mont war-zu doareoù 
ekologel, ha dre se ober gant 
keuneud ar girzhier pe koad 
arrebeuri kozh, met diaes e 
vo kempouezañ ar c'hontoù. 
Neuze, an nukleel ? An 
ekolojisted a zo a-enep.Gant glaou eo e vez produet 
tredan e Kordevez. Evel e 
lec'h all e Bro-C'hall e vo ret 
paouez d'ober gant glaou. Gant 
EDF e oa bet soñjet reiñ lañs 
d'ur raktres evit ma yafe en-
dro gant bevdolz, da lavarout 
eo gant keuneud ar girzhier 
pe kleuzioù, pe c'hoazh koad arrebeuri kozh. Ecombus e oa 
anv ar raktres. Ar sindikad CGT 
a vroude EDF da vont gant an 
hent-se. N'eo ket hep abeg. Tri 
c'hant pemp den hag hanter-kant a labour er greizenn, 
ha kement all a vev diwarni 
e-kichen. Evit ar mare ne vefe 
ket serret diouzhtu ar greizenn met kaoz a oa bet gant EDF da 
zilezel mennozh ar bevdolz. 
Re ger e vefe hervez rener EDF, Jean Bernard Levy. Gant 
prizioù ar savadurioù hag ar 
mekanikoù o kreskiñ e oa un 
abeg all da lakaat un harz d'ar 
raktres lakaat ar greizenn 
wreztredan d'ober gant danvez 
ekologel.Eus he zu e miz Here e c'houlenne Christelle 
Morançais, prezidantez 
rannvro Broioù Al Liger, 
e vefe savet ur greizenn 
nukleel vihan, un doare 
nevez da broduiñ energiezh, 
disheñvel diouzh ar pezh a anavezer dija er c'hreizennoù 
bras. 
"Disaotr eo an energiezh 
nukleel, o teurel nebeut-tre a 
aezhennoù o tommañ an hin."
 Hag hi o pouezañ war ar pezh 
a zegasfe d'ar rannvro derc'hel 
ar postoù-labour rak n'he deus 
ket c'hoant e vefe serret da vat ar greizenn.Pourchas tredan da Vreizh eo 
pal Kordevez, dreist-holl. Betek 
2024 e vasto da ezhommoù ar rouedad pa vo ar goulenn 
tredan en e greñvañ. D'ar 
muiañ ne vo implijet nemet 
e-pad 750 eurvezh a-hed ur bloavezh. Ha goude˜?
Kemm a zo da gaout, 
met peseurt hini
 ?Goude e c'hellfe dont da 
vezañ ur greizenn nukleel pe mont en-dro gant ar gaz, rak 
Unvaniezh Europa a asanto 
d'un doare produiñ evel-se 
asambles gant an doareoù all evel energiezhoù disaotr an avel pe an heol. Deuet e oa 
ekolojisted da vanifestiñ nevez zo rak ne faot ket dezho, evel-
just. C'hoant o deus e vefe roet 
ar gaoz d'an holl en un doare 
foran a-raok kemer un diviz. 
Evit Damien Renault, unan 
anezho, e vez lakaet war-wel 
poentoù pozitivel an nukleel 
evel an diouer a CO2, met tavet e vez war boentoù all 
evel al lastez, ar riskloù, ha 
zoken ar pezh a vez taolet en 
aer pe en dour. Evit Pascale 
Hameau, kuzulierez rannvro 
en anv an ekolojisted, "N'eo bet graet netra evit ar mare. Ret eo d'an dud gallout reiñ o soñj, ret eo dezho gouzout eus petra ez eus kaoz. Ar c'hopridi a ranker goulenn o ali diganto ivez. Amzer-da-zont ar greizenn-se 
a zo war an daol met ivez ar pezh a vo politikerezh Bro-C'hall 
a-fet energiezh. An traoù a rank bezañ sklaer evit an holl." Eus e 
du e lavar Gwenaël Plagne, eus 
ar CGT, emañ ar vicherourien 
o c'hortoz kinnigoù er 
sizhunioù  a zeu. "Ret eo d'ar 
raktres ekologel bezañ lakaet e plas" emezañ "ken e-keñver ar produiñ tredan, rak ezhommoù a zo, ken e-keñver ar postoù-labour, en ur implijout koad al lastezerezhioù pe danvezioù all."N'eo ket kemeret an diviz c'hoazh, hervez EDF. Gwelet e 
vo e miz C'hwevrer.
JYLGE-pad tri devezh e oa bet 
dalc'het ar One Ocean Summit 
e Brest, ur c'hendalc'h ma 
oa deuet pennoù meur evel 
Emmanuel Macron da gemer 
perzh ennañ. Ar stadoù 
a zo ezel eus Unvaniezh 
Europa o deus savet ur 
c'hengevredad asambles 
gant trizek bro all gant ar pal 
da skoulmañ un emglev da 
wareziñ an donvorioù hag ar 
bevliesseurtegezh.
Poent eo ober un dra bennak 
ha fellout a ra d'ar broioù mont 
war-raok. Emaint o prientiñ 
divizoù da lakaat e pleustr 
evel ma ‚z eus bet graet gant 
tommadur an hin.
 "Labouret hon eus hag a-benn nebeut e teuimp a-benn da ginnig un dra bennak" eme Ursula Von der Layen, 
prezidantez komision Europa. 
"Mall a zo warnomp-holl en ober. Un dra ret eo" ˜emezi.Un aozadur oc'h evezhiañ 
ouzh an donvorioù a zlefe 
bezañ krouet. Stourm a rafe 
an doare polis-se a-enep ar 
pesketaerezh direol a ra  droug 
da vroioù evel ar Ghana da 
skouer. Rankout a ra ar vro-se 
enporzhiañ pesked da vagañ 
he foblañs ha koulkousde ne 
zlefe ket, met pesketaet a zo 
bet re dirak hec'h aodoù, hag e 
vez graet c'hoazh. Koustañ a ra 
ker d'ar vro. Ret eo ivez kaout 
takadoù gwarezet e-lec'h ne 
vo ket posupl pesketa. Gant 
an inizi m'eo perc'henn warno 
Bro-C'hall ez eus ganti ur 
gorread ec'hon a zonvorioù.
Emañ o paouez divizout e vo 
gwarezet 30˜% eus ar gorread 
hiviziken, dreist-holl en 
dourioù tost da zouaroù penn-
ahel ar su. Eus e du, John Kerry en anv ar Stadoù Unanet en 
deus pouezet war an ezhomm a zo da skoulmañ un emglev. 
Evitañ ez eo ret ober un dra 
bennak da ziluziañ kudenn ar plastik da skouer, ha pep tra 
all a laka ar morioù e dañjer. 
Krediñ a ra dezhañ eo a-bouez 
kendalc'h Brest. 
An ONGoù o 
vanifestiñRe vrav eo ur c'hendalc'h a 
seurt-se evit an ONGoù evel Sea Shepherd pe Greenpeace 
ha manifestet o deus da 
zisplegañ perak ne ‚z a ket ar 
bed gant un hent mat. Evito 
ne vo ket kemeret er mizioù a 
zeu divizoù pleustrek a c'hellfe 
gwareziñ ar morioù. Thibault 
Josse eus ar gevredigezh Pleine Mer a soñj dezhañ n'eus ket da gaout fiziañs 
er gouarnamantoù hag embregerezhioù etrebroadel a 
zo bet pedet. Ret eo hervezañ 
stourm er straedoù asambles 
gant Greenpeace, ar sindikadoù 
hag ar geodedourien evit 
cheñch penn d'ar vazh. 
"An embregerezhioù etrebroadel a glask gounit arc'hant bras gant ar morioù hag ober gant ar mor ar pezh o deus graet war zouar. Ar gouarnamantoù n'o deus da bal nemet lakaat e pleustr war vor an teoriennoù nevezfrankizour ez eont a-du ganto e pep lec'h."N'eo devezhioù Brest nemet 
ar c'hammed kentañ avat, rak 
e Oceania e vo dalc'het un eil 
kendalc'h e miz Ebrel hag un trede gant Aozadur ar Broioù 
Unanet e miz Even e Lisboa. 
Peadra a zo d'en em c'houlenn 
hag-eñ n'eo ket a-raok pep tra 
ur c'hendalc'h e-giz hini Brest 
un digarez da Emmanuel Macron da embann war ar 
groaz e garantez e-keñver 
ar mor daou viz a-raok
ar ˜votadegoù.                      
JYLGPESEURT DAZONT EVIT KREIZENN WREZTREDAN KORDEVEZ ?
KewennD'an 12 a viz C'hwevrer e voe aozet prezegenn 
Michel Le Coz da geñver 
ar festival "Deizioù". Dedennet-tre e oa an 150 den gant e brezegenn diwar-benn brasded ha 
pinvidigezh Breizh er 
XVIvet hag er XVII
vet kantved. 
Ar brezegenn a zeu a vo 
aozet gant ar gevredigezh 
"Spered Kewen" d'an 8 a viz Meurzh. Ar wech-mañ e vo diwar-benn 
ar brezhoneg adalek an Henamzer betek hiziv.
Plouneour-Menez"Un nouveau souffle" : 
setu anv diskouezadeg poltriji Gregory Pol eus 
ar c'hentañ d'an 31 a viz 
Meurzh en diskouezva "Ephémère". D'ar 5 a viz Meurzh e vo un 
abadenn dedi gant an arzour etre 2 eur ha 5 
eur 30 evit e levr nevez.Merdeer ha splujer kozh 
er Morlu eo ha kinnig a ra 
ur veaj ha dreist-holl un 
testeni war ar bed.An AlreEtre 15˜000 ha 20˜000 
den o deus kemeret perzh er 17vet abadenn ar festival "Bro Alre gouil 
bamde" memes ma oa ur c'hant degouezh bennak 
nebeutoc'h e programm 
2021 eget ar bloavezhioù 
kent. An 18
vet abadenn a vo 
etre ar 7 a viz Here hag an 13 a viz Du 2022.KemperKretaet eo bet kreizenn 
stummañ Kelenn evit an DBY (Diplom Barregezh war ar Yezh) evit ar stummadur "brezhoneg dindan 9 miz" Š 930 
eurvezh stummañ eus an 8 a viz Gwengolo 2022 d'ar 
26 a viz mae 2023. Digor eo an enskrivadurioù.
GwengampDa geñver Mizvezh ar 
brezhoneg e vo kinniget 
gant Georges Cadiou e levr "Marcel Cachin, un breton 
émancipé". Komz a raio 
eus tonkadur komunour 
Pempoull gouestlet evit ar brezhoneg. Divyezhek 
e vo an eskemm aozet 
gant Ti ar Vro d'an 19 a viz 
Meurzh etre 2 eur ha 5 eur.
LesnevenDa geñver "Kafe e 
brezhoneg" e konto Yvonne ha Mikeal Conq o 
zro-Breizh war velo. D'an 
2 a viz Meurzh e vo er sal 
Glenmor etre 2 eur ha 4 eur 30.Berr-ha-berrA-nevezKENDALC'H ONE OCEAN SUMMIT E BRESTLamya Essemlali, eus an ONG Sea Shepherd © OneOceanSummit Š Amelie LaurinKreizenn nukleel Kordevez © KaTeznik
4A-nevezTOMMDER E-KREIZ AR GOAÑV
EKONOMIEZH BREIZH
 : MONT A RA MAT
RoazhonUl labour start o 
deus kaset da benn ar 
c'hevredigezhioù "DAO - 
Deskiñ d'An Oadourien", 
"An Alc'hwez", "Skeudenn 
Bro Roazhon" ha "Raok" 
evit prientiñ ar goulennoù 
a vo savet da geñver "Kwiz e 
Brezhoneg" ar bloaz-mañ. Plijadur a zo bet hervezo ha 
plijadur a vo, sur a-walc'h, 
e-kerzh an abadennoù a vo 
e pep lec'h e Breizh, evel e Roazhon d'ar merc'her 23 a 
viz Meurzh.Lambaol-BlouarzhelD'ar Meurzh 8 a viz C'hwevrer o deus dizoloet 
un tregont bennak a vugale an arvest kinniget 
gant Noah Roudaut, Jean-
Luc Roudaut ha Martine Kerrien : "Ar gouloù 
kevrinus". Er mediaoueg 
"Ty Boukin" e oa an arvest 
doare "kamishibaï" evit 
bugale etre 2 ha 6 vloaz.RoazhonKinnig a ra Jean-Maurice 
Colombel ur veaj dre 
bedoù disheñvel Breizh gant e ziskouezadeg poltriji da geñver ar 
festival "Sevenadur". Un digarez da vont da gejañ 
gant ar Vretoned a lak ar 
vro da vevañ.
 "Ar pezh a zo boutin ? Ar blijadur d'en em vodañ." Aozet e vo gant 
Kelc'h Keltiek Roazhon er "Cafeteria de la Maison 
Bleue" eus ar 16 d'ar 27 a viz C'hwevrer. Muioc'h a 
ditouroù : 02 99 54 36 45
Perroz-GiregLeun-chouk eo skolaj 
Diwan Plijidi. Abaoe 5 
bloaz emañ Diwan o klask 
ul lec'h all evit krouiñ 
un adskolaj met n'eo ket 
ken aes kavout ul lec'h 
1000 m² gant salioù klas, 
ur c'houskva, un dinell, 
burevioù... Ul lec'h arouezel 
eo ar "Quinquis" a c'hellfe 
degemer an hentenn vrezhonek. Ma 'z afe ar 
raktres betek penn e c'hellfe 
degemer tro 100 skolajiad 
ha skolajiadez, ha touristed 
ivez ˜e-pad ˜an ˜hañv.
KervignagFest-noz ar skol sonerezh 
Sonam' a vo aozet ar 
bloaz-mañ d'ar 26 a viz Meurzh. E-pad an devezh  
e vo kinniget ur staj gant 
ar strollad War-sav, eus 
9˜eur 30 da 5˜eur. D'an noz 
e sono War-sav, Landat-
Moisson, Le Davay-Priol 
war al leurenn. Muioc'h a ditouroù : contact@sonam.
bzh / 07 54 36 94 54Berr-ha-berrLañset eo bet 37vet Festival 
an Deizioù, tommder ar 
brezhoneg e-kreiz ar gouiañv. 
Bep bloaz e vez lidet sevenadur 
Breizh e Bro an Oriant e miz 
C'hwevrer hag e miz Meurzh.Ouzhpenn 100 darvoud a zo 
kinniget d'an arvesterien ar 
bloaz-mañ gant Emglev Bro 
an Oriant hag e gevelerien. Miz 
Meurzh eo ivez Mizvezh ar 
brezhoneg hag a lusk treuskas 
hag implij ar brezhoneg. Gant 
Emglev Bro an Oriant hag 
e gevelerien e vo kinniget e 
Miz Meurzh meur a zarvoud 
(stalioù, bannadennoù, 
baleadennoù, kaozeadennoù–) 
aozet e brezhoneg penn-da-
benn.Baleadennoù e 
brezhoneg"Dizoleiñ al laboused"˜: ur 
valeadenn e aer fresk penn-
kentañ miz Meurzh, d'an 
termen ma krog an evned da 
ganiñ a-zevri. Da vintin e vezont 
klevet ar muiañ. Dav ‚vo gwiskañ 
dilhad tomm ha dont da selaou 
doc'hte ha da spurmantiñ unan 
bennak anezhe ouzhpenn !˜Ar 
gwez noazh hag un nebeud 
amprevaned ha plant a yay 
d'ober peurrest ar programm.
"An natur o tihuniñ"˜: e fin miz 
Meurzh e krog an natur da vout 
dihunet evit mat. Lod ag ar gwez 
a zo digor o broñsoù hag o deus 
bet del peotramant bleuñv dija, 
lod arall a c'hortoz miz Ebrel. 
Plant ar c'hoadeier a zispak o 
boketoù kent d'ar gwez astenn o 
del a-dreiste. Ar loened bihan a 
bep seurt a vez é fringal kentizh 
ma vez un tamm tommder é 
tonet. Ha birvilh a vez atav get 
kan an evned, marse e vo gwelet 
pe klevet lod anezhe, distroet ag 
ar broioù tomm dija–
Gouel Sant-Patrig
Un devezh a-bezh, d'ar sadorn 
12 a viz Meurzh, a zo bet aozet 
evit lidañ sant-patron an 
Iwerzhoniz. Da 10˜eur e krogo 
gant ur staj Sean nos (dañs step 
mod kozh) get Nada Ni Chuirrin. 
Da greisteiz e vo degemeret 
ar strollad iwerzhonek e ti-
kêr an Oriant ha, kerkent ha 
da 1 eur goude merenn, e vo 
abadenn sonerezh ha dañs war plasenn Monjarret (Tad 
ar Geveladenn) get Iwerzhoniz 
ha kelc'h keltiek Brizeux. Un 
eurvezh goude e vo digoret 
e vo Palez ar C'hendalc'hioù 
evit kinnig raktresoù ar 
geveladenn (ekonomiezh, implij, 
kevelerezhioù, yezhoù keltiek) 
hag abadennoù d'an enderv. Da 
4 eur e vo mare ar staj dañs 
Bro-Iwerzhon get Air d'Eire 
(Set & Ceili) ha da 6˜eur noz an 
abadenn sonioù Bro-Iwerzhon 
evel "Galway Inn" get arzourien 
lec'hel. Echuet e vo da 8˜eur 
noz gant ur Ceili Meur buhezet 
get Monroe's Ceili Band deus 
Galway.
Pezh-c'hoari e 
brezhoneg"Hi ‚ni eo Molière" a vo kinniget 
gant Nolwenn Korbell. Ur 
bouilh a vaouez kran ha fichet-
kaer a zeu tre er sal, gant ar 
soñj prezegenniñ diwar-benn 
ar skrivagner klasel brudetañ er 
Frañs : Jean-Baptiste Poquelin, 
lesanvet Molière... Sirius ha chik 
da gentañ, met buan, strafuilh 
enni, e sav ar vaouez, hag hi da 
zañsal ha da fistoulat, kemmet 
he mouezh e-giz ma vefe un den all en he c'horf hag en he spered... hag ur gwaz eo a gomz dre he c'henou, ur gwaz a oar pep tra diwar-benn Molière ! 
Iskis an tabut etre ar vaouez hag 
an den-se... E dibenn ar pezh e 
ranko ar brezegennerez anzav˜: 
"‚Vit-se, me ‚ni eo, Molière !".
"Molière par elle-même" a zo 
bet troet e 6 yezh ha c'hoariet 
ouzhpenn 2000 gwech e 12 vro. 
C'hoariet e vez eus ar c'haerañ 
tout e brezhoneg gant Nolwenn 
Korbell.
Kwiz e brezhoneg
Evit dibenn-sizhun diwezhañ 
Mizvezh ar brezhoneg, e kinnig 
Emglev Bro an Oriant hag 
Àr un dro Gwidel ar C'hwiz e 
brezhoneg. Dav eo enskrivañ ar 
skipailhoù, enno etre 3 ha 5 den, 
a-raok ar 23 a viz Meurzh. Ret eo 
d'ar vugale c'hoari e skipailhoù 
familhoù gant tud deuet enno. 5 tem a vo d'ar goulennoù : 
istor-douaroniezh, sevenadur, 
sport ha dudi, skiantoù ha natur, 
brezhoneg. Evit pep tem e vo 
goulennoù aes evit ar vugale 
ha reoù diaesoc'h pe dic'hortoz, 
chañs vat !P'o doa ranket kalz stalioù 
chom serr e-pad un nebeud 
sizhunvezhioù ha pa oa 
chomet kraouiet an dud er gêr 
abalamour d'ar C'hovid, e oa bet 
soñjet e vefe bet fall-spontus 
evit an ekonomiezh. Daou vloaz 
diwezhatoc'h n'eo ket gwir.
Mont a ra mat-tre gant an 
embregerezhioù e Breizh. N'eus 
ket da vezañ souezhet pa weler e tigresk feur an dilabour, ar 
pezh a ziskouez pegen yac'h 
eo stad an embregerezhioù. 
Enfredañ a reont. Un dra all 
a verzer ivez˜: izel-tre eo an 
niver anezho oc'h ober freuz-
stal. Un digresk kreñv eus an 
niver-se a zo bet e 2021. Oc'h 
ober gwelloc'h eget Breizh ne gaver nemet div rannvro, 
Bro-Normandi ha Korsika. 
Evit bezañ resis ez eus 22˜% 
nebeutoc'h a embregerezhioù 
bet lakaet dindan azreizhadur 
barnerezhel, da lavarout eo 
dindan evezh al lez-varn peogwir n'o devoa ket arc'hant 
ken da baeañ o fourvezerien. 
Dija e 2020 e oa bet mat-tre ivez. Daou vloavezh diouzh renk 
eo chomet yac'h ekonomiezh 
Breizh eta peogwir n'eo ket 
mui Breizh ur rannvro baour 
evel gwezhall, pa yae kuit ar 
re yaouank peogwir ne gavent 
ket labour amañ. Dedennet 
e vez kalz tud gant Breizh 
bremañ. Muioc'h a boblañs a 
dalvez muioc'h a bratikoù d'ar 
stalioù bihan. Ouzhpennañ 
efed an TGV a ranker ober ivez, 
dreist-holl en Il-ha-Gwilen. 
Un eurvezh hanter nemetken a zo ezhomm da vont da Bariz 
gant an tren. Pellabour a vez 
graet muioc'h-mui ha dre se 
e c'hell dont da chom e Breizh tud a vefe bet o chom kostez Pariz a-raok. Skolioù-meur 
Roazhon, Brest hag an Naoned a zo ur binvidigezh ivez. An 
embregerezhioù a gav tud 
stummet ha klaskerien a zo. 
Kredapl e vo heñvel e 2022 
rak 82˜% eus pennoù an 
embregerezhioù a soñj dezho 
e talc'ho da vont mat c'hoazh 
evit a sell ouzh o stal dezho. 
Lod eus ar stalioù o deus 
ranket goulenn sikour avat, 
dre ar PGE (amprest gwarantet 
gant ar stad). 
"Gortoz a ran da welout penaos e vo pa vo ret din 
kregiñ da rentañ an arc'hant d'ar 
bank. Evel kalz stalioù em eus goulennet un dale evit resteurel"
 eme ur gonversantez o terc'hel 
ur stal kenedouriezh. Ankeniet 
eo un tammig.
Diaesoc'h eo gant 
embregerezhioù zo
Bez' e c'heller bezañ souezhet o welout ez eus kalz tiez-debriñ, 
tavarnioù ha letioù o vont en-
dro c'hoazh. Dalc'het o deus an 
taol a-drugarez d'ar sikourioù 
ha d'an amprestoù. Met n'eo 
ket gwir evit obererezhioù all. 
Gennadoù zo a ya gwashoc'h˜ma 
taoler kont eus niver an 
embregerezhioù o deus graet 
freuz-stal : kehenterezh, 
transportoù danvezioù, ha 
dreist-holl labour-douar. Ar 
broduerien-laezh a zo  bet skoet 
kalz, ar pezh n'eo ket souezhus. 
Evel-just e c'heller en em 
c'houlenn hag-eñ ne vo ket taol 
ar marv da embregerezhioù zo 
pa grogint da baeañ en-dro o dle 
d'ar bankoù. Met e gwirionez e 
vo posupl en ober dindan dek 
vloaz pa vo ezhomm, gant un 
diviz eus al lez-varn. Peadra 
a zo da vezañ nec'het gant 
embregerezhioù o deus ranket 
paouez da labourat da vat, ar 
re a ra war-dro arvestoù, an 
dinellerien daoust ma rakweler 
kalz frikoioù euredoù e-kerzh 
an hañv hag an ajañsoù-
beaj. Ret eo menegiñ ivez 
eilkevraterien a labour evit an 
embregerezhioù sevel kirri-tan, 
evel teuzerezh Kaodan, unan eus eilkevraterien Renault. Tri 
c'hant micherour a zo e riskl 
da goll o labour eno. Ne vo ket 
aes tremen eus an esañs d'an 
tredan evito.                           JYLGNolwenn Korbell er pezh-c'hoari "Hi 'ni eo Molière"
5WAR VOR IVEZ
C'hoarioù-video
LÉGENDES POKÉMON : ARCEUSD'ar 26 a viz C'hwevrer 2021 e oa bet diskoachet skeudennoù kentañ ar c'hoari Légendes 
Pokémon : Arceus, e-kerzh an "devezh Pokémon" 
a oa bet evit 25 bloaz ar rummad c'hoarioù, 
en ur ginnigadenn "Pokémon Presents". Ur 
souezhadenn peogwir e seblante ar c'hoari 
heñvel ouzh The Legend of Zelda Breath of the Wild, ur c'hoari e 3D, gant un endro digor hag 
un aergelc'h awenet gant Japan hengounel. 
D'an 28 a viz Genver 2022 eo deuet ar c'hoari er 
gouloù war Nintendo Switch. Diorroet eo gant 
Games Freak hag embannet gant The Pokémon 
Company ha Nintendo.Tremen a ra istor ar c'hoari e Hisui (anv kozh 
Shinnoh, e lec'h ma tremen c'hoarioù Diamant, 
Perle ha Platine hag awenet gant Hokkaido). 
Ar c'hoarier.ez a erru war un draezhenn dre 
un doare frailh egoramzerel. Souezhet bras eo 
tud ar vro met gallout a reomp sikour annezidi 
Rusti-Cité da dapout ha da studial Pokémon. 
Renet eo ar gêriadenn gant ur strollad anvet 
Galaxie, ha lodennet e korfoù-micher : savourien, 
studierien, gwarded... Sikouret e vo ar studierien 
da leuniañ ar Pokédex kentañ tout (ul levr da 
renabliñ an holl bPokémon eo).
N'eo ket digor ar gartenn a-bezh e deroù ar 
c'hoari. Tamm-ha-tamm e vo posupl pourmen 
pelloc'h-pellañ ha gwelet Pokémon a bep seurt 
endroioù. Ret eo tapout Pokémon, en em gannañ 
gant reoù gouez, sikour tud a-benn uhelaat hor 
live studi ha gallout mont pelloc'h. Un istor a 
zo ivez da heuliañ gant an dizemglev etre daou 
veuriad a seblant enoriñ ar memes doue met gant 
daou sell disheñvel (Amzer hag Egor). Kement 
meuriad a ra war-dro Pokémon "mestr" a seblant 
bezañ trelatet gant ar frailh egoramzerel. Dav vo 
sioulaat anezho. Bez' ez eus ivez teir c'hoar a 
glask lakaat jeu...
Ur bern traoù a zo d'ober e Pokémon Arceus! 
Heuliañ an istor, leuniañ ar Pokédex, kreñvaat ar 
Pokémon, klask war-lerc'h reoù "Shiny", dastum 
flammennoù strewet, kavout ar Pokémon "zarbi" 
kuzhet er c'hoari, sioulaat ar "baroned" (Pokémon 
divent hag enervet), dastum aozennoù da sevel 
pokéball ha traoù all a servijo deoc'h, pourmen. 
Hervez deiz pe noz e cheñcho ar Pokémon a vo 
kavet, hervez liv an amzer e vo kreñv pe gwan reoù 
zo evel boaz er c'hoari, er c'hoadoù pe geunioù 
ne vo ket kavet memes reoù eget war bord ar 
mor... Lec'hioù zo stanket e deroù ar c'hoari a vo 
posupl gweladenniñ a-drugarez da bPokémon 
gant galloudoù resis, evel er ˜c'hoarioù ˜all.
Kalz tud a gav vil ar c'hoari, met koulskoude e ra 
berzh bras dija, an eil c'hoari Pokémon o vezañ 
bet gwerzhet ar muiañ adalek an deizioù kentañ.
Ha c'hwi, prest oc'h da bourmen e Hisui da 
dapout an holl bPokémoned ?
G.L.A-nevezDa vare ma vez an holl o 
treiñ o selloù war-zu Brest 
hag ar c'hollok war ar mor e 
vez skipailh ar PNRAŒPark 
an Arvorig o kas labourioù 
da benn a-benn saveteiñ 
ar maerl, dindan renerezh 
Nazare Das Neves-Bicho.Abaoe 2010 e veront un 
dachenn a 180 km² war 
vor, un dachenn renablet 
gant Natura 2000, a vaez 
da Blougastell-Daoulas ha 
Lanveoc, dezho d'ober al 
liamm etre ar c'hluboù a-vor, 
an dud a-vicher, an douristed, 
dre prantadoù kizidikaat. 
Teurel a reont evezh bras 
ouzh al lec'hidegoù evel 
hini pleg-mor Brest, met 
ivez takadoù stank enno 
ar blokadoù mein, takadoù 
repu al legistri. Sellet a 
reont ivez a-dost ouzh an tachenn a c'heot "zostère", ar 
blantenn dindan vor nemeti 
o kaout bleunioù, un dachenn 
dreist evit ma c'hellfe ar 
pesked kaout goudor enni. 
"Un dachenn dreist eo evit ar bioliesseurtegezh. Kavet e vez outi a-hed an holl aodoù. Derc'hel a ra 30 gwech muioc'h a garbon eget ur goadeg war an douar." emezi.Ar maerl ivezBrudet eo ar maerl e Breizh-Izel evit bezañ un temz a zoare. Un doare koural eo 
Š˜"ur c'houral breizhat" a 
lavaro lod˜Š, a gaver en dour 
war 5000 hektar, an 3/4 
anezho o vezañ war dachenn ar Park. E gwirionez eo ar 
maerl ur vezhinenn razek 
bresk-tre, kizidik d'ar gouloù 
ha da wrez an dour. Kreskiñ 
a ra nebeud Š˜ur milimetr 
ar bloaz˜Š ha sevel a ra 
gwiskadoù anezho, an hini 
ruz, an hini bev, o kreskiñ 
war ar maerl marv. 3 seurt 
maerl a zo bet renablet, en 
o zouez ur seurt ral-tre na 
gaver nemet e Morlenn Brest 
hag e pevar zakad e kornôg 
Bro-Iwerzhon. E Bro-C'hall 
zo bet aozet ur "Grenelle" 
eus ar mor e 2009 met n'eo 
bet difennet eztennañ maerl nemet e 2013.Talvoudus
Un takad pinvidik-tre eo 
evit ar bezhin, al loened 
Š˜mellkeineged pe get˜Š, ar 
c'hregin. Betek 600 seurt loened a denn gounid outañ. 
War aodoù Breizh eo brudet 
pleg-mor ar Poulmic ha 
tiriad Logonna Daoulas evit 
o maerl. Met diaes eo dezho gouzañv ar saotradur hag 
ezhomm bras o deus kaout 
goulou. A-bouez eo neuze 
kas en-dro koulzadoù evit 
disaotrañ ha degas sklerijenn 
en-dro d'ar c'houral-se.
Raktres europeanE miz Meurzh 2021, dindan 3 devezh zo bet aozet gant 
an OFD, Office Français de 
la Biodiversité, ur c'houlzad, 
"LifeMarha" e anv, e bal 
dezhañ saveteiñ al lojeiz 
a-vor en arvar. Deuet int 
betek dourioù ar PNRA, evel 
ma vo graet e 13 takad all, 
a-benn dastum kement lastez
 a c'heller kaout, kerdin kozh, 
kozh stagelloù diimplij– En 
holl o deus dastumet e pleg-mor ar Poulmig 8 tonenn 
lastez a oa dindan vor, etre 
10 hag 20 metr. Eno eo e 
kaver ar maerl Lithophyllum 
fasciculatum, anvet ivez 
"maerl boule", an hini rouez. 
Evit kenderc'hel gant ar 
prantad-se e klask Nazare Das 
Neves-Bicho hag he c'heneiled 
kizidikaat ar c'hreizennoù 
bageal ha merdeiñ, dezho da 
genderc'hel gant al labour 
boulc'het.
Maerl Lithophyllum fasciculatum © Alain Pibot, OFBPoulmig © Alain Pibot, OFB
6DudiTTAALLBBIINNIIEERREEDDEERRSSOONNOORREESSIIZZAANNSSZZOOKKEENNEEDDTTHHIIGGKKIIRRIIOODDTTOOAARREEEETTIIVVIIEEIINNNNEEKKEETTAANNEENNIITTOODDIIOONNEEEERRUUTTEENNNNKKRRIIEERRIIEENNA-BLAEN :Š 1. Plankennoù e daou benn ur c'harr.
Š 2. Micher an hini a c'hounez gwinizh. 
Ober a raio trouz evel ar c'hloc'h (vd
*).Š 3. Pa reer se n'eo ket diresis an traoù. 
Š 4. Memes, er yezh komzet. Edward, 
berraet hag a-stlabez. Š 
5. E Plouvara emañ 
eienenn ar stêr-se. Chaloni ha digor-kalon. 
Š 6. En dour-mor hag er bezhin. E-lec'h 
doare, a-wechoù. Š 7. Ruz int en oaled. 
Bugale an dañvadez. Š 8. Ger ar goulenner a c'hortoz ur respont kadarnaat. Rannig 
nac'h. Š 9. C'hwi ha me. Fourgas, cholori. 
Š 10. Da Vrest ez – (mont, hiziv, stumm 
dic'hour, vd). An notenn do kozh. Š 
11. Ar re a embanne dre o mouezh, war ar plasennoù.
A-SONN : Š I. Evel un hini en deus tapet ur sifern pe 
ar grip. Š 
II. Kenavo er bed all. Lavregoù. 
Š III. N'eo ket yen, tamm ebet ! Te a raio 
(vd ha kemmet). Š IV. D'ar c'hentañ a viz 
Mae war an deiziadur. Lostger an niveroù 
petvediñ. Š V. Zink ar c'himiour. Ar pezh a 
vez klasket er geriadur, war Internet hag 
all, evit e gouzout. Š 
VI. "Skouarnoù bras" 
ar Stadoù Unanet (lizherennoù). Stag eo 
ouzh an ti. Š VII. Tennañ pe ouzhpennañ 
a rae elektron d'an atom (vd). Vogalennoù 
an interer. Š 
VIII. Trede gour unan. Tost tre 
ouzh Landerne. Š 
IX. Kêrbenn ar Vro Fisel.
*vd = verb displeget.Loc'hit eus 
NAOZSavit ur ger all da bep linenn,
o cheñch ul lizherenn hepken
Hag echuit gant KLASIIIIIIIVVVIVIIVIII IX1234567891011NAOZKAOZKAOSKLOSKLASDiskoulmoùNAOZKLASA LINENN DA LINENNGERIOÙ-KROAZ 
k652 (Etre)   gant J.-F. PedenDA LENNDiv levrenn arnodskridoù savet gant Pierrette 
Kermoal, ma ra Istor al lennegezh vrezhon adalek 1839, 
gant ar Barzhaz Breizh, betek krouidigezh Gwalarm e 
1925. El levrenn gentañ e kaver studiennoù a-zivout 
oberennoù Kervarker, Lan Inizan, Tangi Malmanche ha 
Yann-Bêr˜Kalloc'h.
Al levrenn II, gouestlet da skrivagnerien Gwalarn, a 
ginnig desteriadurioù eus oberennoù Meavenn, Jakez 
Riou, Youenn Drezen ha Roparz Hemon. Plijus-kenañ eo 
ar pennad skrivet gant Youenn Drezen e koun e vignon 
tost Jakez Riou, ma lak war wel an diouer a bep tra er 
bloavezhioù 1920. Ret e oa krouiñ anezho gant ur yezh 
unvan (par ma c'helle). Merzet eo gantañ, an ezhomm 
en doa, evel Jakez Riou pe Jakez Kerrien, addeskiñ e 
yezh-vamm goude ur prantad hir en estrenvro. Pet 
ac'hanomp o deus bevet ar memes tra goude ur vuhez 
labour en diavaez Breizh˜?
Ar yezh lennegel arveret e-barzh an div levrenn a ziskouez pegen puilh ha pinvidik eo ar brezhoneg. 
Gerioù dibaot a zo kavet, met mat eo gouzout o ster ha 
troet int e pleg ar golo. Un digarez eo evit peurzeskiñ 
hon yezh.LENNEGEZH VREIZHO TIWANAÑ
Gant Pierrette KermoalEmbannet gant Aber,
12 •, 190 p.GANT FRILOUZ
7Kinnig a ran deoc'h rekipe 
an houmous gant kignen-
tric'hornek ar wech-mañ 
abalamour m'eo fonnus al 
louzaouenn-mañ e fin ar 
goañv. Pelec'h 'ta e vez kavet 
ar c'hignen gouez-se˜? E pep 
lec'h pe dost. Er jardinoù hag 
er liorzhoù e kaver anezho ar 
peurvuiañ. En em ledañ a ra 
war-lerc'h e kement tachenn 
e-lec'h ma c'hallo derc'hel da 
baotañ
2˜: war ar c'hleuzioù, war 
bord an hentoù, war dachennoù 
pe douaroù lezet e fraost
3. N'eo ket brudet mat gant an dud dre vras rak techet eo da boatañ 
buan ha da vougañ al louzoù 
all. Koulskoude ma ouije an 
dud pegen mat eo da zebriñ 
ha pegen liesimplij eo er gegin, 
marteze e krogfent da sellet 
outo en ur mod all. An delioù a 
vez implijet kentoc'h a-raok ma 
vefe ar blantenn en he bleuñv. 
Ar blaz n'eo ket kenkoulz war-
lerc'h pa vez erruet kozh. Ar 
bleuñv a c'hell bezañ implijet da 
ginklañ ur saladenn pe da lakaat 
war ur volennad houmous ivez. 
Kaer-kenañ ha mat int. 
A-hend-all, evit ar pezh a sell 
ouzh an houmous, e c'heller fardañ anezhañ gant piz melen
4 met ivez gant ur bizenneg all a 
blij deoc'h˜: fer, koko Pempoull 
pe c'hoazh fav ruz. Tost eo 
ar rekipe-mañ da rekipe an 
houmous hengounel ha boutin, 
n'eus ken nemet al louzoù 
da lakaat ouzhpenn, a-benn 
ar fin. Ha dre ma vo blaz ar 
c'hignen dija gant an delioù 
pe ar bulbennouigoù kignen-
tric'hornek, ne dalvez ket ar 
boan lakaat ivinoù kignen
5 ouzhpenn. Trawalc'h e vo gant 
blaz al louzoù. Deomp da welet 
petra a vo ezhomm da fardañ 
an houmous lipous-mañ˜!
Aozennoù evit 4 den :* 150 g piz melen poazh
* Un dakenn eus dour-poazhañ ar piz melen (foñs ur werennad)
* C'hwec'h loaiad vras eoul 
olivez gwerc'h ekstra bio
* Div loaiad vras tahin 
* Div loaiad vras chug sitroñs
* Un dornad delioù 
kignen-tric'hornek ha/pe 
bulbennouigoù* Spisoù evel kumin, kurkuma, 
paprika pe ar pezh a garfet
* Pebr hag holen* Un tamm bezhin, baist e Bro-
Dreger pe tali friz e Bro-Leon, 
pe saccharina latissima e latin
Pazennoù :
1 Š Lakait ar piz e glec'h e-pad 
24 eurvezh, tamm-pe-damm. 
An deiz war-lerc'h, skarzhit 
an dour, lakait ar piz en ur 
gastelodenn gant dour nevez ha poazhit anezho gant un tamm 
bezhin troc'het bihan. Gant an 
tamm bezhin-se e poazho un 
tamm buanoc'h ar piz, sañset, 
hag e vo aesoc'h diazezañ 
anezho. Talvezout a ra ar 
bezhin-se evit poazhañ an holl 
bizenneged. Etre 45 munutenn 
hag un eurvezh a vo ezhomm 
a-benn ma vefont poazh. 
Poazhet mat eo pa vez moaien 
frikañ anezho pa bouezer war 
unan unan etre ar biz meud hag 
ar biz yod.
2 Š Pa vefont poazhet mat, lezit 
anezho da yenaat a-raok mont 
pelloc'h.3 Š Gwalc'hit ha sec'hit an 
delioù/bulbennouigoù kignen-
tric'hornek, ha goude troc'hit 
anezho munut.
4 Š Lakait ar piz melen poazhet 
e-barzh ur robot-kegin gant ur 
bannac'h eus o dour-poazhañ ha gant an aozennoù all. 
Flastrit ken ma vo koavenek ar 
meskaj-se. A-wechoù e chom ar 
mekanik sac'het rak re sec'h eo 
ar meskaj. Neuze e c'hellit lakaat 
un dakenn chug sitroñs pe eoul 
pe dour-poazhañ ouzhpenn. 5 Š Gwelloc'h eo lakaat nebeut 
a spisoù e penn kentañ. Tamm-
ha-tamm, tañvait evit gouzout 
ma vank diouto, hervezoc'h. Ma 
vank e c'hellfet ouzhpennañ 
diouto.6 Œ An houmous a rank bezañ 
aezet da ledañ war un tamm 
bara, koavenek, saourus ha liv 
damc'hlas dezhañ peogwir 
eo bet lakaet delioù kignen-
tric'hornek ennañ. Plijadur 
deoc'h˜!Ali˜: Kavout a ran dispar fardañ 
houmous peogwir e vo eus 
outañ evit daou pe dri devezh 
war-lerc'h. Ha ma n'ho peus 
ket an nerzh da fardañ koan 
diouzh noz, un tamm bara mat 
ha yac'h (bio ha brenn hag-all
6) pe ur grampouezhenn ed-
du gant houmous war-benn 
hag ur volennad soubenn, 
ha ˜mat ˜pell ˜'zo. 
1kignen tric'hornek : ail triquètre (allium triquetrum)2paotañ : pulluler, propérer3lezel e fraost : laisser en friche4piz melen : pois chiches5ivin kignen : gousse d'ail6brenn hag-all : complet ou intégral, en opposition au pain blanc© Timothée MessagerDudiREKIPEOÙ       
   
Timothée MessagerSKINWELHOUMOUS GANT DELIOÙ KIGNEN-TRIC'HORNEK1BALI BREIZH - d'ar sul 27 a viz C'hwevrer da 10e10Kroget eo an Ened e Douarnenez. Setu neuze un abadenn bet filmet er gêr-
se n'eus ket pell ‚zo. Goulwena az a e darempred gant Erwan ar Berr, rener 
skolaj Diwan Kemper. O chom e Treboull emañ ha displegañ a ra perak ez 
eus ur seurt kevezerezh etre Treboull ha Douarnenez. 
SEVEL KLEUZIOÙ EN-DRO - Made e BreizhKejañ a ra Klaris gant Saig Jestin, medisin ar c'hleuzioù. Abaoe hanter-kant 
vloaz emañ o sevel kleuzioù en-dro war bord hentoù Bro-Leon. Diskouez a 
ra pazenn-ha-pazenn penaos ha perak adober kleuzioù hiziv an deiz.
SENARIO   
Jean-Claude Le RuyetE bed ar sardin e véw peb 
sardinenn eüruz. Gouied a 
raer e vevont a-vankadoù, kant 
ha kant mil anezhe é neuñval 
kevred er mor en un dañs braw da weled hag a zo bet 
filmet ouzhpenn kant gwezh. 
O flijadur zo dañsal pa vez 
morbleidi é rodal nepell anezhe. 
Na bourrabl neuñval hag achap 
a-zoc'h o begoù skloufeg ! A 
dam, lod a vez tapet, mez n'eus 
ket plijadur vraz ebed heb un 
tamm dañjer. Ha gant ar stank 
m'ema ar sardin e peb bankad, 
ne wel ket heni ebed eh eus bet kollet daou gant anezhe en ˜un ˜taol.
Setu un deiz ma ta ur sardinenn 
vihan da glemm d'he mamm.
Š Mamm, tapet 'm eus ur 
chifernadur, stanket eo ma fri !
- Arsa, Serafin, un taol arre ! 
Gwalc'het ho peus ho fri gant 
dour-mor evel ma'm boa lâret deoc'h ?Š Pas, ankouaet 'm eus.
Š Grait bremañ a-benn, sapre 
sodell !Re ziwezhad ! Evel-se he doa 
kroget ar pañdemi e bed ar 
sardin. Ur bern anezhe a oa 
bet kontammet gant Serafin 
(Doue d'he fardono !) hag ar 
morbleidi zokén ne dostaent 
ket mui doute, e ken kaz e 
vehent bet tapet gant ar viruz 
ive. Prezidantez ar sardin he 
doa komzet ba'r post : 
"Digoret eo ar brezel douzh ar viruz brein-se !"
Ne lâran ket deoc'h toud ar 
muzulioù a oa bet divizet 
gant ar c'homite-difenn a laboure e-kuzh e kreizig-kreiz 
ar bankad sardin. Berzet e oa 
d'ar sardin moned da zañsal 
er bouestoù-noz ha berzet ive 
tostaad re unan douzh heben˜: 
jestoù draf˜! Displijuz e kave 
ar sardin ar muzulioù-se mez 
puniset e veze ar re amjest.
Ar re a varve a veze lakaet 
eilpennet heb tortal e charkeioù 
houarn gwenn, pemp ha pemp d'ar liesañ, hervez o c'horfadur. 
Balzamet e vezent gant eoul oliv bio ha serret mat ar golo 
warne. Un deiz bennag, he 
doa lâret ar brezidantez, e 
vint sovet marse ha lakaet da 
zoned a varw da véw gant ar
"jeni-jenetik".N'eo ket e bankad Serafin 
hebkén en doa skoet ar bedreuziad. Tapet e oa bet kazi 
toud ar bankadoù sardin a veve 
e morioù ar bed. Mez gwazh 
e oa an traoù gant sardin ar 
Marok c'hoazh. Ha perag sardin 
ar Marok ? A-gaoz m'emaint 
tevoc'h eged re Giberen. Ya, 
medesinourezed ar sardin o doa 
remerket e oa lartoc'h sardin 
ar Marok ha muioc'h anezhe 
a varve gant ar c'hleñved-se. "Kenmarvidigezh"˜! Re a 
vurgerioù-roue a zebront ha 
re a gokaloka a evont ! Ha gwir 
ar pezh a lâran amañ : liez ne 
vez ket 'med teir sardinenn er 
bouestadoù daet ag ar Marok 
pa gonter pemp pe c'hwec'h er bouestadoù a Giberen. Neuze e 
veze marc'hadmatoc'h sardin ar 
Marok, ha kaset e vezent a-vraz 
war marc'hadoù an Europ. Ur 
misi, rag e-mesk an Europeaned 
e oa ur bedreuziad ive, heni ar c'hivod, ha ne ouie den 
ebed penaoz ober evid doned 
da benn anezhañ. Ur remed kuzuliet gant Brusels˜: debriñ 
omega 3 evid chomel yac'h... da 
lâred eo debriñ sardin˜!
Mez gant ar stank ma oa 
bremañ bouestadoù sardin 
ar Marok war ar stalioù, ha 
marc'hadmad-braz, ne veze ket 
mui kavet sav d'ar re Giberen. 
Taol chañs, eüruzamant, evid 
pesketaerion Kiberen, setu tri 
martolod é sevel, Loeiz, Roje ha Marsel, hag é tisklaeriañ an 
dra-mañ :
"Adal bremañ
, o doa lâret LRM a-unvouezh hag embannet larg, 
neb piw bennag a vo sourprenet 
é tebriñ sardin ar Marok heb 
aotre sinet gant ar prefed, a vo 
kaset da blantiñ kaol-bleuñv e 
Bro-Leon !"
Ha toud an dud da c'hoarzhed˜! 
Rag ar pezh na ouie ket LRM ' oa an dra-mañ : e Bro-Leon, 
chomet douar sakr ar veleion, 
e tebre an dud sardin liesoc'h 
eged e nebtu arall er vro, 
gwenerioù ha rac'h, ha debriñ 
a raent ar re varc'hadmatañ.
Leoniz e oa gante peadra 
da zerc'hel an taol beteg 
achuamant ar brezel : bouestadoù sardin ag ar Marok, 
en o c'havioù pe en o grañjoù, 
tre beteg an doublajoù˜!
SARDIN
8DanevellGast an esaouer˜! An esaouer˜! 
Ha gouzout a rit petra zo deus 
an esaouer, hag intereset ‚vefe 
John Lennon (pase skuizh g'on gant Yann Lenner, Yann Lonker, 
Yann Gouer and co) ha displeget 
vo deoc'h˜? Korantin a ouie, eya, 
Korantin Ewen er Bot, mab e 
dad, Korantin ga' K hag A, hag 
hemañ skuizh gant K hag A, skuizh bezañ klevet ne oa ket ‚mod-se ‚vie skrivet Korantin, 
hag eñ ‚chom e Bro-C'hall, 
atav atav mil gwezh ha seizh 
hanter kant blijet da gontañ 
an doare d'e vistri skol, d'an 
itasivil, d'e gelennerien otus, 
ha an aotrou Trochon, Trochon 
H e-barzh, oñetenffransissi, ha 
re ˜all, ˜re ˜all–Hag e dad, e dad, ma Doue ! Nag ur rezenn hir, ur c'haoz ronn, ur 
flaper milliget˜! Hag ul lonker˜! 
Ul lonker ! Ur c'hoñchenner, na 
kaozioù droch gantañ– ar c'hozh 
termaji˜! Hemañ na ouie ket deus 
blaz an dour, 'vat˜! An esaouer, ha 
me ‚lâr deoc'h˜! Hervezañ ‚veze 
kaset gourc'hemennoù d'an 
dud gant ar re varv, biskoazh 
kement-all– Hag eñ kontañ 
istorioù martoloded, bet kollet 
‚ba' kreiz anezho, oseano nokss, 
ha deuet an Esouer da gemenn 
d'ar Vamm e oa bet kollet he 
mab, che ma Doue–Soñj ‚noa, ya soñj mat bezañ 
gantañ Ti Total (a-raok Erika) 
kerc'hat benzin' ba ur jerrican' 
da vont d'ar mor, ha ‚kreiz tout, 
pann bras ba'r Station, hag an 
tad 'lavaret : "O d'ar mor na 
yimp ket hirio !". Hag ur Station 
Shell un tammig pelloc'h˜! Hag 
un eur war-lerc'h falc'het an 
aouryeotenn, ha brumenn, brumenn, ha daouhanteret ur malamock gant ferry Sant-
Malo-Jerze, malivurus... Hag 
eñ ‚lâr "g'an Esaouer omp bet saveteet"
 eya, ha Paris liberet 
gant ar Barizianed˜! Nag ul 
lonker kelien, ha keliened-varc'h 
anezho, taponed me ‚lâr deoc'h.. 
mes kazi sur eo arru skuizh 
John Brown gant  Koñchennou 
gwrac'h kozh, hag aze n'emañ 
ket ar gaoz ganeomp-ni, war 
ur barlenn edo Korantin paour, 
war barlenn ur prenestr e San Cyr, batimant Morel, pedervet 
estaj, ur c'hozh batimant war e 
leve, netra a-rez, un dortouar 
er staj kentañ, ha salioù klas 
kozh d'an eil, d'an trede, ha d'ar 
pedervet, ha d'ar pedervet edo 
ar c'hozh inosant-se. Ha goul' 
a raio John Doeuff petra an 
diaoul hag e gerniel hag e forc'h 
hag e lost hag e groc'hen rous 
hag e zaoulagad glaou hag e vich 
dreinek unaindivisib, perak, eta, 
akatuta edo war e sav war ur 
barlenn˜?Ya, war barlenn ur prenestr 
edo Korantin paour (Korantin 
ga ‚K hag A, un anv bihan etnik 
sañset), war barlenn prenestr ur c'hlas, ur c'hlas Lise St Cyr, 
ma oa deuet di da dremen 
arnodennoù dre gomz Koñkour 
St Cyr (Koetkidan, ga' K hag A), 
eya, petra a rafec'h, nobody is 
perfect, un amnezeg d'an tad, 
bet lennet Freud gantañ, a 
lavare faote dezhañ lazhañ an 
tad ! Che, malivurus, lazhañ e 
dad ‚faote ket dezhañ, ha me ‚lâr dit, John Bigoud'Penndreff ar 
garavell, perak lazhañ e dad˜? 
Tad gant K hag A˜! an Arme 
‚blije dezhañ, ha tra ken˜! An 
arme, an urzh, ha dreist-holl gwiskamant alaouret paotred 
St Cyr, skoazellennoù, kasoar 
pluñv hag all ! Tristidigezh !
"Te, ma mab, ur Breton, ‚ba'n 
arme dall, biskoazh kement gall !"
 O, responte anezhañ dibordañs, 
"ba'l legion etrangere ez in ! Ga' 
ma breudeur Kamerouniz.."
. Gwellat ! Ya, mes aze n'emañ ket 
ar gaoz, sapre Yann Dargent, ha 
livet ne vo ket ar wirionez... dek 
eur e oa, un arnodennig a voe 
c'hoazh, un arnodenn alamaneg 
da zek eur hanter ha goude vi'e schuit gantañ, ha da aveliñ e 
benn oa aet gant an Diri sokial 
(pell zo emañ out of order an 
asañseur sokial) d'ar pedervet 
estaj, ha aet barzh ur c'hlas 
kozh, ha tomm ‚ba'r sal, amzer 
beurgoñ, ‚kreiz miz Even e oa. 
Setu eñ digeriñ ar prenestr, ha 
tennañ e alan ha sellet deus ar 
gwez imobil, berad avel ebet, 
kalm tout, mor laezh, laboused 
o kaniñ, c'hwezh leton nevez 
troc'het, didud ar vatimant, 
lonkañ ‚rae e alan, laouen,  an 
taol-mañ ez afe e-barzh, sur... 
ha ‚kreiz tout, strak, an nor, an 
nor treiñ war he mudurennoù, ha serret anezhi, serret an nor.. 
dek eur pemp oa.."Che ma Doue, lavaro Yann 
Bigouter
, piv zo jenet ga'un 
‚nor, c'hwi oar mat ez euz tud 
fin deus ar Vigouterien, piv 
zo jenet g'a'n'or, ha Toñtoñ e 
vefe˜? Un nor da vont tre pe 
da vont er-maez ? Pe da chom 
en e doull ? Hag an danvez lejionar lammlegestriñ diwar 
strak an nor, hag eñ treiñ kein, 
ha sellet, sellet, sellet deus 
ar bannig goulou tont tre un toullig, un toullig bihan ha 
karrezek, malivurus, boulc'hast 
ha boulc'hurun, aze emaon trapet, vat, trapet vil–"
 e lavaras 
en ennañ... didorn e oa an nor !
Didorn an nor ha didud ar 
vatimant, ur sell tro a reas ‚dreuz 
ar prenestr, den bet, gervel a 
reas, ha tud zo ba'r vro˜? Ha tud 
zo ? Respont ‚bet˜! Ha tamm ibil 
gantañ da lakaat en toull daonet 
! Hag an nor a zorrafe? Ne oa 
ket tu, unan mod kozh e oa, koad 
fetis an danvez anezhi– dezhi 
ez eas en-dro, hag e viz bihan en 
toull, hag e zroiñ, e zroiñ 'barzh, 
ken na voa diskroc'henet– ha 
kazeg... tro ar c'hlas ‚reas, o 
klask un ibil bennak, ha kazeg 
en-dro– ha dao d'ar prenestr, 
ha blejal tud zo, tud zo– Ha 
d'an nor en-dro, ha dao d'an 
nor, ha taolioù treid, ha taolioù 
dorn, hag eñ c'hwezhenn tout.. 
Ha kazeg adarre– Che, e soñje 
anezhañ, penaos zo arruiet an 
dra-se din, ha tost tizhet ar pal 
ganin ? Penaos eo bet serret an nor pa voe ket tamm avel'red˜? 
Penaos˜? Ha gant piv˜? Hag an 
esaouer ‚vefe? Eya, an esaouer, 
sur˜! dek eur seizh e oa..Sioulaat da zigentañ ! A-wel 
d'ar porzh ez a ar bagoù da 
goll... Eya, ga'n esaouer oa bet 
serret an nor, sur, mes petra 
‚faote dezhañ lavaret ? Aes oa 
da c'houzout, aes, ya aes, ha ne 
oa ket ret mont barzh ha maez St Cyr da gompren an dra-se, ur 
C'haper a ouife ! Ha kazi sur, du 
Hans Leser auch, Teufel˜!
Iche e chuchumuche flanik an 
esaouer, 
"keme' n'ez i ket d'an 
Arme Korantin Paour, evurus 
na vi ket, chom brav er sal, 
Kon'tin Paour, ha lazhet na vi 
ket˜! Lazhet ba'r Mali, Soudan, 
pe lec'h all ha bev chomfec'h, 
bev bepred, bev da garet ar merc'hed–"
 eya, an na' voe, sur– 
mousc'hoarzhin a reas, pep hini 
a rank heuliañ e blanedenn...ha 
droch ‚vefe– ur sell ‚reas deus e 
eurier, dek eur nav e oa–
Hag eñ soñjal, tener e galon, d'an daou bloavezh er Prytanee 
ar Flech, dre guzh ma oa bet enskrivet ennañ, sikouret gant 
e vamm– goût a ouie ‚nije ket labouret e lec'h all, an tamm 
feneant ma oa anezhañ– b'al lise ne laboure ket, ‚noa ket 
ezhomm da labouriñ, gant ma 
vefe difazi an Ortograf ha galleg 
a feson ‚vi'e notet mat– hag 
an tad c'hoarzhin, bremaik ‚vo 
roet ar bak gant ar sertifikad 
naisañs... Biskoazh c'hoazh˜! 
Ha ma ‚nije gouiet, ya an tad, 
ha marteze e ouie, piv oar, ha 
troc'het internet gantañ, tamm 
Counter strike ha Call of Duty, 
ha roet dezhañ ul levr kozh ha 
melen, Stalky and co, ha da heul 
savet c'hoant dezhañ anavezet 
buhez ar bañsionerien, disiplin 
mod kozh, ha c'hoarzhin 
diwar an Urzh, hag enebiñ, ha 
penaos enebiñ pa n'eus ket tra 
da enebiñ, pa vezer aotreet 
c'hoari kartoù e-pad kentelioù 
filosofi, ha mogediñ, ha gwiskañ 
dilhad Termaji, ya penaos 
enebiñ, penaos mont a-dreuz 
pa n'eus ket tamm hent, tamm 
erv, tamm kleuz ? Ha treuziñ  
melezourion˜? Hag eñ bannet 
er-maez ar Flech, ha ‚blijet mont 
da gubiñ e Lille.. Itron Varia ar 
peoc'h... Che, malivurus ! Penn 
kentañ ar bloaz goulet e youl 
gantañ, mont da St Cyr, mont da 
Lejionar, not politicéllikorrekt, 
ha stravaget ar baotred, ha moan 
o revr, stravaget ar merc'hed 
koantik (ha startet o fennoù glin 
ganto kenkaz–) ha Katelligou 
lennerez ivez, kazi sur...(na oa 
ket a-walc'h gant Yann Lenner, 
direizh e oa sur, bremañ ez 
eus ivez deus Katell lennerez˜! 
Biskoazh c'hoazh˜! Piv a walc'ho 
din ma roched˜?) ha stravaget ar 
gelennerien, tud kleiz anezho, 
mignoned ar c'hlassouvrière 
(ha tamm micherour ‚touez 
o mignoned) mignoned an 
emigranted (ha chom lec'h 
n'eus ket al liv anezho) opala 
Chapalan, petra 'lavaro Adolf 
Kelenner, hag eñ sertifiet, 
agrejet skolveuriet, prevez, 
publik, mestr skoazeller– 
ha Korantin c'hoarzhin d'al 
laboused ‚soñjal kement-se– 
kelennerien, mevelien, chas 
stag˜! Marv oa ar sosialismus 
gant Jaures, hag akitet e vuntrer! 
Hussards noirs de la republik 
ma revr˜! Ha republik ma revr˜!
Ya, c'hoarzhin ha rae, didrabas, 
difromm, c'hoarzhin a rae d'al 
laboused, tost d'an neñv e oa, 
dek metr izeloc'h e piltrote ul 
labousig, e piltrote laouen ha 
melen e benn ha ruz e gorf hag eñ nijillikat d'ar staj kentañ, ha 
d'an eil, ha d'an trede ha d'ar 
pevare ma chomas war barlenn e oa Korantin e zaouarn a-blad 
warni, hag eñ kaniñ, kaniñ...Kai..
ros...kai...ros..kai..ros... dek eur 
ugent e oa–Setu e oa chomet en e ranndi da 
labouriñ, kuit da goll e amzer, 
‚tram el levraoueg pa veze 
yen an amzer, mod all e ouie 
mont d'an ostalerioù da gas 
kourou d'an traoñ, da zebriñ 
istr, hag en em gannañ gant an 
arabed penn an noz... an dra-se 
e oa bevañ, ya bevañ– penaos 
gouzout deus un den, deus ur 
sevenadur pa n'en em gannfes ket ganto– penaos o doujañ˜? 
Ha kagnerien Itron Varia ar 
Peoc'h˜! Ar peoc'h ! Antirasist 
tout anezho, malivurus˜! Ha bet 
e oant e Roubaix ‚kreiz an noz, 
e Tourkoing˜? Kranked spazhet, 
kizhier moumounet, gochisted 
salonioù˜! Tud vat a-hend-all– 
padal e oa bet sous-admissibl 
e normal, pezh oa fiskal d'ur 
paotr yaouank bet skrivet e 
zizertassion gentañ er prepa–  
Pep hini a rank heuliañ e 
blanedenn, ha rust ha kalet e 
vefe, a soñje. Ha ma flanedenn 
din me vefe chom bac'het trapenn d'un nor dizornell˜? Ha 
penaos ‚kontin me an dra-se˜? 
D'am zad, d'am mamm, d'am 
mignoned, D'am bugale ! d'am 
mamm˜! Ha lavaret ganti ha 
Miss Frañs vefe anezhi a-raok 
ma vefe eñ degemeret e San 
Cyr ! Hag an Tad, hag eñ goapaer 
milliget ! hag e blanedenn e oa˜? 
E blanedenn dezhañ, Korantin 
ga'K hag A ? dek eur daou warn-
ugent e oa–Edo al labousig c'hoari ha 
kanigelliñ war ar barlenn, un 
delienn Lore glas e harz e 
dreid... kai...kai...kai...kai ros...an 
esaouer, an esaouer, hemañ zo 
unan, ‚vat– ha marteze ‚faote dezhañ lavaret 
"ha chom rafes 
stank en ur c'hlas, ha didorn 
an nor anezhi, neuze gwell dit 
chom maez al lejion– lejionar salonioù– ha goût a rez deus ar vezh, ha goût a rez deus al lorc'h ! pep hini ‚rank heuliañ e 
blanedenn ha penaos non pas 
e heuliañ ‚nes mervel, ha n'eus 
forzh penaos e varfe anezhañ.."
 dek eur tri war'n'ugent e oa– en 
delienn lore a begas al labous, 
an delienn lore a zivegas al 
labous, hag homañ d'an Traoñ, 
a varlenn da varlenn, goustadik 
douget brañsellet kornigellet 
gan' aezhenn hañv al leur–
Diwiskañ e vlazer a reas 
Korantin, Korantin ga'K hag A, 
en tu all d'ar prenestr e daolas, 
ha war barlenn ar prenestr  
ez eas en e sav... ha nijet kuit 
al labous kai kai kai ros...ha 
soñj gantañ d'ar re Milos, d'an 
Thermopyles, da Boudika– 
n'eus forzh penaos e vije trec'h– 
aut Kaou aut nihil– gwelet a 
reas e vuhez, gwelet ‚reas e 
dad, e vamm, ar c'halvarioù, 
ar mor boull ha divent, al lann 
c'hwezh vat hag ar merc'hed ken 
dous o c'hroc'hen– lamm war 
barlenn an trede staj, adlammat 
d'an trede, d'an eilvet– gwelet 
‚reas al labousig e-kichen an 
delienn lore–Santa Beug an 
Doerchenn–
Ur chik lamm 'reas–
AN ASAOUAR  
gant Yann Merzarvro
9SoñjoùAet e oan d'an ostaleri 
da brenañ ur pakad butun. 
Dirazon e oa 
ur gwaz ha n'anavezen 
ket. 'N ur 
vont er-maez e lavaras din, 
e brezhoneg : "Mont a ra ganeoc'h, aotrou person
 ?" Š "Ar gwellañ ma c'hellan !» 'm eus 
respontet dezhañ. Hag eñ da vont er-maez. Nebeud war-
lerc'h e oan ivez er-maez, hag 
eñ, azezet en e oto, a reas sin din da dostaat. Digor-bras oa 
dor an oto. Hag eñ ha stagañ 
da gontañ din : 
"Anavezet 'peus August Abiven
 ?" Š "Ya", emezon. Š 
"Pebezh den ha pebezh beleg !",
 emezañ. "Eus e familh on. Teir c'hoar a oa 
ivez, deuet o-zeir da vezañ seurezed, hag unan anezho o komz seizh yezh abalamour d'ar broioù disheñvel 'lec'h m'eo bet..." Ha kendalc'her 
a reas evel-se e-pad pemp munutenn da gontañ din 
traoù ha na gomprenen ket 
mat abalamour da drouz e 
oto. A-raok serriñ dor e oto 
ha mont kuit, e lavaras din : 
"Evit reiñ seurt frouezh mat, e rank bezañ ur wezenn vat, hag ar wezenn a rank bezañ plantet : ar familh eo. Nag a chañs am eus bet da vezañ bet ganet ha savet er familh-se !" Ha mont a reas kuit gant ur mousc'hoarzh laouen.
Ur wech aet an den kuit, ec'h 
en em c'houlennen perak en 
‚oa bet c'hoant kontañ din 
kement-se. Un doare e oa bet dezhañ da zisplegañ eus a belec'h e teue e levenez hag ar seurt peoc'h a c'helled 
lenn war e fas. Anat eo e oa bet karet ‚doug e vuhez, ha 
fellout a rae dezhañ kaout tro 
da drugarekaat evit ar pezh 
en doa resevet : doujañs, 
karantez ha frankiz. Bez' ez 
eo 'vel m'en dije bet c'hoant da lavaret din : ar pezh ez 
on am eus resevet eus o ferzh dezho holl, ha dreist-holl eus ar skwerioù o deus 
diskouezet din.Ral eo, siwazh, kaout tro d'en 
em gavout gant tud a seurt-
se ha na glemmont ket, met 
a oar trugarekaat, tud na 
glaskont ket meuleudioù 
evito o-unan met a oar mat o deus resevet a-berzh reoù all ar pep gwellañ eus ar pezh 
ez int. Ur gwir blijadur eo en 
em gaout gant tud evel-se, rak evit netra e roont deoc'h 
profoù kaer : o izelded a 
galon, o levenez da vevañ, o 
eeunded... ha ne gaver ket an 
traoù-se da brenañ e lec'h 
ebet ! Ur gwir banne heol eo bet evidon an emgav-
se gant un den n'anavezen 
ket, ha ne ouezan ket e anv 
zoken, nag e pelec'h emañ o 
chom, hag en deus komzet ouzhin gant e galon, ur 
galon a vugel daoust dezhañ 
bezañ ˜kozh, ˜e ˜gwirionez !
UN DEN  
Job an Irien1/ TREC'H AR MARC'HAD 
POLITIKELN'eo ket eus troellenn 
vuzikel vihan 
Beethoven 
"Für Elise" 
eo e vo kaoz amañ, evel-
just, daoust d'an ezhomm 
bezañ lusket gant afrennoù 
skañv er mare-mañ. Anv 
an aplikadenn nevez-savet 
gant ur bodad tud yaouank 
an hini eo, gant ar pal aesaat 
d'ar re yaouank klask o hent, 
sañset, e-mesk programmoù 
an danvez-prezidanted da 
geñver an dilennadeg o tont. 
Tabut zo bet a-zivout meur 
a dra, dreist-holl an implij 
graet gant roadennoù an dud, 
met reizhet e seblant pep tra 
bezañ bremañ. Pellgarget eo bet gant tremen 1 milion 
a dud e-korf un toulladig 
devezhioù, ar pezh zo 
un taol-kaer e-keñver ar 
rummad oad siblet. Kinniget 
eo evel ur c'hoari aes˜: a-du/ 
ket a-du, gant ar c'hinnigoù 
degaset mesk-ha-mesk war 
ar skrammig. Koulskoude, 
diouzh va fleustradenn (ya˜!, 
yaouank on c'hoazh hag atav˜!), 
e kavan e chom sioù c'hoazh˜: 
al liv o verkañ un danvez-
prezidant a adkaver war ar 
c'hinnigoù ivez, ar pezh a 
c'hell hentañ ar respontoù, 
elfennoù peuzheñvel a gaver 
e meur a brogramm ivez. Setu 
m'en em gavan a-du 100˜% 
gant 3 pe 4 c'hevezer en 
dilennadeg, hag an hini lakaet 
da gentañ n'eo ket an hini a 
votjen evitañ– Memestra eo 
mat evit en em voaziañ gant 
ar c'hinnigoù ha neuze klask 
mont pelloc'h gant ar preder.
N'eo ket war ar mod kinnig 
em befe ur rebech d'ober, 
met war ar foñs. En em 
gavout a reomp da vat gant 
ar soñj ez eo ar politikerezh 
ur marc'had digor˜evel 
un all˜: "embregerezhioù" 
(ar strolladoù) a fard 
mennozhioù ha programmoù, 
a vo bevezet gant voterien/
bevezerien diouzh o 
interestoù hiniennel, o 
afektoù pe o froudennoù, 
hag ar re n'int ket intereset n'en em ziblasont ket. N'eus 
ken nemet dibab ober hag 
ar strollad gouest da hoalañ 
ar muiañ a dud a rastell ar 
marc'had. Diwezhatoc'h en 
em led ar c'hlemmoù savet 
diwar gerse, er straedoù 
hag er c'hroazhentoù, o 
vurutellat ar "servij-goude-
gwerzh". Kempouez ar marc'had a dermen petra 
eo ar mad boutin. Netra 
souezhus en emdroadur-se 
dre m'emañ e-barzh aergelc'h ar mare dibaoe freuzstal 
an ideologiezhioù bras 
er bloavezhiennoù ˜1980, 
o klotañ gant trec'h an 
hiniennouriezh hag al 
liberalouriezh ekonomikel 
oc'h adhentañ ar 
frankizouriezh politikel 
anezhi. Dilennadeg Macron 
zo ar patromm anat eus 
an emdroadur-se, ha kresk 
an diseblanted, ar chom 
hep votiñ ivez, un arouez 
splann. Hag an ezskarzhañ 
(dégagisme) zo un arouez 
all˜: cheñch "embregerezh" ha 
cheñch "patron" ma ne 'z a ket 
en-dro gant hemañ-hennezh.  
Skarzhet kuit ar preder hollek 
war an doare kevredigezh a fell deomp bevañ enni, skarzhet kuit naoutur an 
atebegezh hiniennel rak 
mont-en-dro ar gevredigezh 
hag hini an engouestl sitoian. 
Diouzh doare sellet ar marc'had politikel (teorienn 
ar Public Choice 1960), ez omp 
un tolpad hiniennoù o vevañ 
kichen-ha-kichen, o soursial 
ouzh hon interestoù, e-tal da 
broduktourien programmoù 
o klask ar brasañ "profit" 
(% dilennerien), ha n'omp 
ket ur gumuniezh. Elyze, 
er fin, o lakaat sklêrijenn 
war bruzunoù marc'had ar 
programmoù ha n'eo ket 
war an talvoudoù na war 
ar mennozhioù diazez, na 
rafe nemet kadarnaat an 
emdroadur-se.
LIZHER DA ELYZE
  
Paol Mingant...les siens a 
se perzenter 
n-n'ont ren a 
bouiner.Depés bétot un maez de temp, les payizans bertons sont a 
mener du drao devant les 
supermarchiës e den les 
viles-és-qemerces
1 de par 
céz nous. Les priz du let sont 
su la baissiere
2 e 'la n'ét pâs 
ghére meillou pour le pourcè. 
Les payizans, NOS payizans 
bertons sont bétot a crocher 
les deûz bouts d'assembl3. E pour yeûs-aotrs, la monveze 
pâssée sanitaire fut dusse 
hardi. A qhi qi vendaent-ti 
lous efouilles
4 cant qe den les ôtelles5 la barre taet minze˜? 
E les siens qi tarvâillaent 
d'o les aguerouées de payiz, 
les dinoueres escoleres ou d'enterprinze (pour des 
yaourts parème ou de la 
leghume), durant qe les 
garçâilles e les gaïjës taent 
a l'ôtë, a qhi qe les payizans 
vendaent lous efouilles˜? 
Mézë qe 'la s'emboni pour 
c'qe n-i a du COVID, les 
payizans ont core, yeûs-
aotrs, du deu o deûz aotrs mas˜: la gripe des pouliaos e la 
peste des pourciaos. Raport 
és maos-la qi sont core a 
fere lou tour, il ont core de 
l'arjient a mettr pour forci la 
suretë de lou fezance-valairs. 
Sans conter des anti-specists 
qi sont tenant a voulair vaer 
le monvaez céz les payizans. 
Durant de méme, le siens a 
se porter pour yetr perzident 
ne dizent moute6. Sia, Marine 
la jacobine alit encontrer la 
JA22 a Erqhi meins la siene-
la ét maïtië inocente e ne 
qenaet pâs ren ao monde payizan. A l'elevaije des chats 
ventiéy, meins pâssë 'la n'ét 
pouint la demeurante de 
Saint-Clloud-la qi va chanjer 
de cai pour nos campaigne, 
seben.Aloure, je sës ben, i va n-n'avair a s'epiqeler, a 
hucher come diâbl a lére le mot de billet-la raport a 
Morgan Large, Inès Léraud e 
je n'sës tout qhi. Meins faot-
ti mettr tous les payizans 
pus nairs qe lou cheminées 
a caoze q'i n-n'a qheuqes 
uns a faoter˜? Ét la vogue de 
déler su le monde payizan. 
"L'agribashing" qe 'la q'a 
nom. Les delous-la afient
7-ti tertout lous carotes e lous 
pataches e i tuent-ti tout sou 
lous pourciaos pour fere le 
saocisson q'i sont benézes 
de roucher o les amins den 
les cafës des qheurs de 
vile˜? Nena seben... Meins 
dame, astoure le payizant ét 
pâssë diâbl pour d'aoqhuns. Toutes les ensouiries
8 de la 
terre, ét li q'i n-n'ét l'aoteur. 
N-i a qe d'esperer. Demain 
'la sera eune aotr... e nen ne 
me detoçera pouint qe 'la 
a a revair o eune meniere 
de wokism etout. Le "bobo-
wokisme des campaignes" 
pour ben dire... 'La n'empoze pouint qe le 
monde payizan ét en decou 
e ét permië li q'i n-n'ét 
l'aoteur. O la FNSEA, les 
"coopératives", le "marchië" 
ouvert a la grandou, 
les payizans ont fet lou 
daonaçion9 de lou propr. 
Faot-ti n'en yetr benéze, 
meins, e chaovi
10 su yeûs˜? Je 
ne crës pouint. J'ons afere des 
payizans biao qe j'ons afere 
qe les payizans chanjeraent 
lous menieres, lou metier. E 
ét tout la societë q'a d'aïder 
ao chanjement-la.
Durant de méme, les 
payizans sont tout sous. A 
se moûri. Enhahudës propr o 
les supermarchiës qi menent 
lou afere a lou bada. E les 
siens a se porter és voteries 
perzidenciales n-n'ont ren a 
bouiner e n'ont ren de race
11 a lou perpozer.
E gallaoueg
NOS PAYIZANS SONT A PILER DU GHEU...
  
Fabien LécuyerE brezhoneg :1Takadoù kenwerzh2En o izelañ3N'o deus ket mui argant4Ar produioù gounezet en tier-feurm5Ar pretioù (ha n'eo ket ar letioù!)6Ne lavaront grik7Ha gounit a reont ?8Saotradurioù9Graet o deus o daonasion o-unan10C'hoarzhin hag ober goap11Netra netraAdkavit kronikennoù Fabien Lécuyer en abadenn "Le taran"
bep eil sizhun d'ar merc'her da 10e30 ha d'ar sadorn da 8e30
Kronikennoù da adkavout ivez 
war internet :www.plumfm.net pe 
radiobreizh.bzh

10KemennadennoùPREDER–RADIO BREIZH ZO O KLASKErruet omp er mare-mañ en 
ur prantad kabaliñ politikel 
e Frañs met eus un tu all 
ec'h eus daou hent atav da 
zibab e Breizh, da lâret eo an 
emrenerezh e-barzh ur republik 
Frañs n'he doa troet morse 
he selloù ouzh an dachenn-se 
hag an dizalc'hiezh. Pa sellomp 
ouzh pezh a oa tremenet er Stadoù-Unanet  warlene gant 
emsavadegoù aozet gant kamp 
Donald Trump evit enebiñ ouzh 
trec'h Joe Biden, prezidant 
nevez dilennet e teu ar soñj a lak an demokratelezh da vezañ 
gourdrouzet gant mennozhioù 
an tuioù pellañ. An hevelep soñj 
a zeu war wel pa vez troet hor 
selloù ouzh ar broioù islamek 
gant krouidigezh ar Stad 
Islamek en Irak. Petra a dalvez 
ar ger "demokratelezh" evit gwir 
hiziv an deiz˜? 
Deomp da c'hoût e teu ar ger-se, "demokratelezh", eus ar 
gregach, ‚vit bezañ strishoc'h ha 
spisoc'h eus 
"demos" a dalvez 
pobl hag eus "kratos"
 a dalvez 
nerzh. Ha setu perak ‚oa bet 
divizet ganeomp distreiñ ouzh an orinoù pa vez gouiet e oa 
bet ganet an "demokratelezh" e 
Bro-C'hres, e Atena evit bezañ 
resisoc'h. Dre al labour skiantel 
savet gant Etienne Smoes e 
vez displeget deomp ne veze ket sachet keodedourien Atena 
war-du an obererezhioù a 
denne d'ar c'henwerzh met 
priziet e veze kentoc'h al labour-
douar, un ober gouestlet d'an 
den frank pe dieub. Ha perak 
‚ta˜? ‚Balamour ma veze lorc'h 
en Ateniz bezañ keodedour ha 
bezañ d'un douar frank e-lec'h 
ma rene kevatalded ar gwirioù 
politikel. Neuze ne c'halle ket 
bezañ soñjet er fed a lakfe un 
den henvroat da vezañ urzhiet 
pe sturiet gant un estren 
enbroet. Hervez ar C'hresianed, 
dre natur e roent urzhioù d'an 
hini "barbar". Dav eo menegiñ 
e veze troet ar C'hresianed 
ouzh an dachenn bolitikel da 
vat. Koulskoude, o lezel tamm-
ha-tamm ar c'henwerzh hag 
al labour-dorn d'an enbroidi 
deuet mat da zegemer met renket e-touez ar Veteked e oa bet krouet un disrann etre an 
douar hag an armerzh hag aze emañ an dalc'h. Atav dre pluenn 
Etienne Smoes e vez merzet penaos ‚veze aozet an divizoù er 
vodadeg vroadel d'ar c'houlz-se, 
anvet "Ecclesia"
 e gregach. Ha n'hallomp ket chom hep soñjal 
er ger-mañ ken brudet e-touez ar Vretoned˜: "Iliz". E-barzh ar 
vodadeg-se ‚veze kevatal an 
holl geodedourien an eil gant 
egile ha roet e veze an hevelep 
gwir da gaozeal d'an holl. Pezh 
a chom pell diouzh ar pezh a c'hell bezañ gwelet hiziv an deiz 
eo ar frazenn da heul˜: "Divizet 
eo bet gant ar bobl". A-hend-
all ‚oa bet e Breizh Istorel un den en doa klasket boulc'hañ 
un hent ‚vit dont a-benn da sevel ur vodadeg a voe anvet 
"Bodadeg Vreizh" pe "Assemblée 
de Bretagne" ha dav eo deomp 
treiñ hor selloù ouzh markiz 
Armand ar Rouërie, genidik a  
Felger ha dre an droidigezh e 
brezhoneg savet gant Dir-Na-
Dor, Erwan Ar Moal, e c'hallomp 
ober muioc'h a anaoudegezh gant ar pal degaset gant ar markiz Ar Rouërie˜: "6
ed˜: 
‚Barzh ar genvreuriezh, an holl, 
tudjentil ha kouerien, a zle 
bezañ evel breudeur etreze ˜(–)".
Pa sellomp ouzh aozadur 
ar gevredigezh c'hresian 
n'hallomp ket chom hep soñjal 
en aozadurioù heñvel er 
bed ‚vel e Kembre da skouer e-lec'h ma veze dalc'het ar galloudoù politikel e daouarn 
ar re a zalc'he an douaroù, da 
lavaret eo ar re renket dindan 
an anv "tiern" pe "machtiern". Gallout ‚reomp e-ser an dra-se 
menegiñ ar Wolofed, trede pobl 
henvroat ar Senegal a-vremañ. 
Aozet ma oant e kastaoù e vez 
spurmantet er gevredigezh-se un disparti ivez etre ar re henvroat hag arsezat hag ar 
re all chomet enbroidi. Dre 
labourioù skiantel Aboubacar 
Barry hag Abdoulaye Bara-Diop 
diwar-benn ar vro-se ‚teuomp 
a-benn da anaout an hevelep sell. Dont ‚ra dirakomp penaos 
oa bet harzet trevadennerezh labour-douar Frañs da vare an 
XVIIIvet kantved hag en XIX
vet kantved er Waalo, tiriad tizhet 
da gentañ gant an drevidien 
a Frañs. Dav eo menegiñ ivez 
‚vez dalc'het atav an douaroù 
gant ar Wolofed, dreist-holl ar 
re renket e-touez ar pennoù bras ha chom a ra ar beizanted 
simpl tud dieub ‚vit gwir, er 
gevredigezh. Gallout ‚reomp 
merzout an hevelep dispriz da 
geñver ar micherioù dorn all 
‚vel labourioù artizanel˜: kere, 
gov, barzhed, soner. ‚Vel an efed 
deuet war wel er gevredigezh 
c'hresian d'ar pempvet 
kantved kent Jesuz-Krist e vez 
spurmantet an hevelep disrann 
etre an douar hag an armerzh.Dindan pluenn Luciano De 
Crescenzo ha dreist-holl en 
e bennad diwar-benn Gres 
er pempvet kantved kent 
Jezuz-Krist hon eus tro d'ober 
anaoudegezh gant raktres 
politikel Themistokles ‚oa sevel 
ur c'hevre etre ar c'heodedoù gresian ha dont a reas war wel 
‚vit gwir. Hervez ar mammennoù 
‚vo meneget muioc'h a bevar 
c'hant keoded en un tu gant Luciano De Crescenzo, met 
diouzh Ploutarc'hos ‚teu 
war wel kant pevar-ugent a 
geodedoù etre tout. Pep keoded 
‚voe anvet 
"Polis"
 ha diskouezet ‚voe gant pep hini anezhe he 
dizalc'hiezh politikel an eil 
diouzh eben. Eleze en doa roet 
ar ger-mañ 
"polis"
 ar gerioù 
da heul "plebes" ‚vit al latin, ar 
wrizienn 
"plou" e predeneg-galianeg. Hervez Luciano De 
Crescenzo bepred e vez merzet 
amañ an teñzor roet d'an 
denelezh gant ar C'hresianed d'ar c'houlz-se. Un aozadur ‚vel 
ma vez kinniget deomp amañ 
a lakfe ac'hanomp da soñjal en 
ur c'hevre a-vremañ en Europa 
evel Bro-Suis. 
Ma n'eo ket ar fed adkavout ul 
liamm kreñv etre an armerzh 
hag an douar n'hallomp ket 
chom hep sevel ar goulenn-
mañ ennomp˜: "Daoust hag-
eñ ‚oa poellek embann bezañ mibien speredel a Roma˜?"
E. O.Levrlennadur :Š BARA DIOP ABDOULAYE, La Société Wolof Œ Tradition et changements, Editions Karthala, Paris, 1981Š BARRY BOUBACAR, Le Royaume du Waalo Œ Le sénégal avant la conquête, 
Editions Karthala, Paris, 1995Š CRESCENZO LUCIANO (DE), Athènes au Vième siècle in Les Grands 
Philosophes de la Grèce Antique, Editions De Fallois, Paris, 1999, pp. 172-173Š LOTH JOSEPH, L'émigration des Bretons en Armorique entre les Vième et VIIième siècles de notre ère, Editions PyréMonde, Monein, 2006Š MOAL ERWAN (AR), Buhe ha maro an otro markiz ar Rouerie, Kroaz ar Vretoned, Sant Brieg, 1904.Š SMOES ETIENNE, La cité athénienne, communauté des seuls citoyens
 ? in Civisme Œ Vertu privée, d'utilité publique, Editions Autrement, Paris, 1996, pp. 25-27.Gant Drig
Glav-pesked
e plañvour"ne gredannemet er pezha welan"a lavare 
tomaz PeskedGant al lennerien
Evit selaou ar pennadoù e-lec'h
ma vez gwelet an arouez-mañ.
Skanniñ ar "QR code" pe mont war-eeun 
war˜: www.ya.bzh
Ya
 !, Sizhunieg Journal hebdomadaire No 872du Vendredi 25 février 2022
1,5 • an niverenn / le no 80 • ar bloaz / l'annéeN° CPPAP
 : 0622 C 86790Embannet gant / édité par : 
Keit Vimp Bev, 29
 520 LAZ 
02 98 26 87 12 
Rener embann / Dir. publication 
 :Y-F. Jacq, yf.kvb@orange.fr
Kenurzhier / Coordinateur
 : 
 Y-F. Jacq, yf.kvb@orange.fr
Maketenniñ / Mise en page
 : 
 N. Gourvenec, nikolaz.kvb@gmail.com
Koumanantoù / Abonnements :M. Gallais, keit-vimp-bev@wanadoo.fr
Moulet gant / Impression : 
Le Télégramme
7 voie d‚Accès au Port,
BP 67
 24329 672 Montroulez/Morlaix Cedex
Ar pennadoù sinet ne engouestlont 
nemet kiriegezh ar re o deus o skrivet.
Komzet e vez eus pennadoù embannet e Ya! 
en abadenn "Diwar skridoù
" kinniget gant 
Youn Gourves ha Jean-Yves ar Penneg ha 
skignet d'ar sadorn da 1 eur 30 g.m. ha d'ar 
sul da 10 eur 30. Emañ Radio Breizh o klask 
ur gazetennerez pe ur c'hazetenner.
Post-labour :
 Bezañ perzh an abadenn "Keleier ar Vro" savet 
gant kazetennerien Brudañ ha 
Skignañ, skignet gant Radio 
Bro Gwened, Radio Kreiz 
Breizh, Arvorig FM, Radio 
Kerne ha Radio Naoned. Embann an abadenn geleier, 
sevel ha frammañ pennadoù-
kaoz. Labourat abred diouzh ar 
mintin hag e-kerzh an dibenn-
sizhun. Stummadur diabarzh ha diavaez. Plas-labour e 
Roazhon.Doare den : Brezhoneg komzet ha skrivet (live C1). Bezañ en 
hec'h aez / en e aez gant an urzhiataer (meziantoù Office, 
Audacity, Reaper...). Skiant-
prenet e bed ar radio hag ar 
c'hazetenniñ a zo erru mat. 
An deraouidi a zo erru mat 
ivez. Bezañ emren ha gouest da labourat a-stroll. Kaout an 
aotre-bleniañ hag un oto.Kevrat :
 Leun amzer, kevrat 
didermen adalek miz Mae 
2022. Gopr hervez emglev ar gazetennerien.
Darempred : Kas ur CV hag ul lizher emginnig dre bostel 
betek an 31 a viz Meurzh.bhs.radiobreizh@gmail.comAlan Kloareg : 06 02 04 69 61Erwan Blanchard : 06 76 62 66 36
11Kenskoazell hag EkologiezhKASTILHEZ HA KASIZAes eo plantañ 
bodoù kastilhez
 ha peurvuiañ int peuzstummet dija pa 'z int prenet, da blantañ en 
douar kentoc'h trenk. Bez' e rankfent kaout tro 10-15 skourr, ar re deñvaloc'h etre 2 ha 5 bloavezh 
dezho eo a ro ar muiañ a frouezh. Neuze, evit padout gant an derc'hel frouezh fonnus goude ar 5 
bloavezh kentañ, 
e ranker adneveziñ ar skourroù
 bep bloaz goude an trede bloavezh, e miz C'hwevrer.
Ar pal a vo kaout 
ur blantenn dispak, gant sklêrijenn oc'h intrañ an deil
. Lemel 
ar c'hoad krin
 ha troc'hañ berr 
ar skourroù pladet
 a-rez an douar. E diabarzh ar bod, troc'hañ en traoñ a-us d'ur bount 
ar skourroù teñvalañ
 hag ar re prest da groaziañ betek 
kaout tro 15 skourr eeun
, etre 1 ha 5 bloavezh 
dezho.Evit 
ar bodoù kasiz
 pe kastilhez-du eo damheñvel an tailhañ, war-bouez ar bloavezh kentañ 
ma tilemer penn uhelañ ar skourroù
 war an drederenn. Ur stumm hibrid a gaver ivez war ar marc'hadoù 
bremañ˜: ar bodoù kasilhez
.En holl d'an holl, derc'hel naet en-dro d'ar bodoù kastilhez ha d'ar bodoù kasiz 
dre c'hwennat ha plouzañ ingal.Geriennoù : bod kastilhez, kastrilhez : groseiller (galleg all : castilles) ; bod kasiz, kastrilhez-du : cassissier ; bod kasilhez : casseiller ; peuzstummet : à la formation presque terminée ; adneveziñ : renouveler (reneveziñ : rénover) ; intrañ : pénétrer ; koad krin : bois mort (sec) ; pladet : affaissées ; kroaziañ : entrelacer, se croiser (en em groaziañ : se signer).AL LIORZH MARZHUSgant IldutPa oa yaouankoc'h en doa graet 
Baptiste Davout ur staj en ul 
levrdi kengret e Normandi 
Š lec'h ma veve a-raok dont 
da Vreizh Š ha c'hoant en doa 
roet dezhañ sevel e hini un 
deiz bennak. Ur wech erruet e 
Brest, un toullad bloavezhioù 
war-lerc'h, en deus merzet 
e oa ar mare hag ar gêr evit 
krouiñ "Sapristi".
E karter Recourañs emañ al 
levrdi kevredigezhel en deus 
digoret e miz Kerzu 2020. 50 
m2 a zo, ha bernioù levrioù e 
pep lec'h. Sokial, kengret hag 
ekologel eo ar raktres en doa 
c'hoant Baptiste Davout da 
sevel. Ul levrdi eo hag ivez ul 
lec'h evit ma c'hellfe an dud en 
em gavout.
Sokial ha kengred
Ul lec'h enklozañ eo ivez evit 
an dud nammet, evit an dud 
n'o deus ket labouret abaoe ur 
mare pe c'hoazh evit an dud 
dizro. Ar goprad kentañ eo-eñ 
ha gellet en deus tuta Agathe 
a labour 6 eurvezh bep sizhun 
bremañ gant an holl dud a-youl-vat. Ur gevrat ispisal eo 
hec'h hini Š˜"mis à disposition" 
a vez anvet e galleg˜Š evit 
gellout emdreiñ aes a-walc'h. Tremen a raio da 20 eurvezh/
sizhun da c'houde ma vo mat 
an traoù ha tuta 2 pe 3 den all a 
vo ar pal war-lerc'h.
Ul lec'h digor d'an holl eo hag estreget gwerzhañ levrioù a 
vez graet gant ar gevredigezh. 
Kinniget e vez darvoudoù 
hag atalieroù ivez : "kafe filo", 
atalieroù skrivañ, atalieroù 
evit ar re yaouank (lennegezh, 
obererezhioù dorn evit ar re 
etre 3 ha 6 vloaz,...). 
EkologiezhUl levrdi kengret eo, da lavaret 
eo e vez kavet al levrioù gant ur 
priz izel, tro-dro 1 pe 2˜• pep 
hini. Dastumet e vez levrioù 
digant tud ha kevelerezhoù he deus ar gevredigezh ivez gant mediaouegoù ar gêr. 
"A-fed ekologiezh eo pouezus-tre chom 
hep kenderc'hel da veveziñ ha 
chom hep bannañ pep tra" eme 
al levrdier. Evit poent ez eus 
bet gwerzhet tro 15˜000 levr 
dija.Un eil lec'h a vo digoret gant ar 
gevredigezh a-raok fin 2022. E 
salioù ar PAM Š˜ar moullerezh 
kozh a vo treuzfeurmet evit 
bezañ ul lec'h nevez evit en em gavout e Brest˜Œ e vo eil levrdi 
"Sapristi", un anv awenet-bras 
gant troioù-kaer Tintin.
NGPa yae Pascal Mangin da 
bourmen war an aod e 
veze souezhet atav gant ar 
bernioù kregin istr a wele. 
Betek krouiñ ur gevredigezh, 
Perlucine, deuet da vezañ 
Perlistrenn e 2019, da 
zastum anezho da vezañ 
drailhet fin.
E 2014-2015 e oa deuet ar soñj-se  dezhañ. Hag an hini 
a zo bet e-pad pell o labourat 
evit Veolia hag Emmaus en 
deus aozet ur filierenn evit 
talvoudekaat ar c'hregin-se. 
"Ne labouromp nemet war ar Mor-Bihan rak klask a reomp aozañ ur rouedad ar berrañ posupl. Ma rankfemp mont da glask ar c'hregin pell e koustfe re ger." emezañ. Savet en deus 
e raktres, degemeret Š˜hag 
arc'hantaouet, 49˜000˜•˜Š 
gant ar Rannvro, ha kroget 
gant an dastum.Aozet en doa ur c'henlabour 
gant Kuzul Rannvro ar 
Saverien istr. Kavet en doa un 
embregerezh e Kervellerin, 
e Kleger (56), renet gant 
Martine Lu, deuet da vezañ ur vignonez dezhañ gant 
an amzer. 30˜% eus labour 
he stal Š˜unan eus ar re 
nemeto e Bro-C'hall˜Š a zo 
diazezet war ar c'hregin istr. 
E 2016-2017 e tastumas 200 
tonenn kregin. Hiziv an deiz e 
kenlabour gant 50 saver-istr 
ha dastum a ra 1500-2000 
tonenn ar bloaz. "Dav eo kaout bernioù bras, 30 tonenn dezho, evit ma talvezfe ar boan lakaat ur c'harr-samm da zont." a 
resisa-eñ. Goude e vezont 
kaset da stal Kleger Š˜a bae 
frejoù ar c'harr-samm˜Š ha 
bruzunet ar c'hregin d'ober 
ur boultrenn fin, Ostrecal, a dalvezo da implijoù a-bep 
seurt˜: produioù kened, livaj 
evit an hentoù, bio-plastik, 
temz evit an douaroù.
Evit an hollN'eo ket an holl saverien-
istr evit kaout plas da stokiñ 
kregin istr marv. Dav eo kaout 
un dachenn a 1000 m², dre vras, evit ar bern en e-unan 
ha plas da dreiñ tro-dro.
Evit ar poent n'o deus kavet 
nemet ur gumun da asantiñ feurmiñ dezho an dachenn, La Tour du Pin, war tiriad 
Sarzhav. Eno e c'hell an holl 
saverien-istr Œ ha zoken an 
hiniennoù Œ dont da stlepel o 
c'hregin. "Er penn kentañ hon eus ranket bezañ strizh. Lod a zeue evit stlepel kregin meskl– met bremañ eo digudenn. Komprenet o deus, gant sikour 
panelloù kelaouiñ, e c'hell al lastez bezañ talvoudus."UL LEVRDI EVIT AN HOLLNAETAAT HA TALVOUDEKAAT

Visant, peseurt studioù ho peus graet goude al lise ?
Studioù war ar gwir hag ar skiantoù politikel am eus 
heuliet. Talvoudus-tre int din 
em labour hiziv evit labourat 
war ar politikerezh yezh. Ne 
c'hellan nemet broudañ ar 
re yaouank da vont war ar 
memes hent ma plij dezho 
rak en dazont e kresko an 
niver a bostoù-labour evit 
ar yezh ha muioc'h-mui a 
deknikourien hag a sternidi 
vrezhonek ˜a ˜vo ˜da duta.
Penaos oc'h deuet da zeskiñ 
brezhoneg ha penaos ho peus 
bevet ar mare-se ?Un ezhomm e oa ; brezhoneg a gleven em familh met keit ha ma oan bihan, ne oan ket 
trubuilhet gant ar fed ne gomprenen ket pep tra digant 
an dud deuet. Adal ma 'z on 
bet bras a-walc'h da chom ouzh 
taol gant ar re vras avat em 
eus kavet spontus chom hep 
kompren an dud nes din. D'ar 
c'houlz-se, pa oan krennard 
neuze, em eus komprenet e oa traoù a-dreuz ha direizh-
krenn ha ne felle ket din bezañ 
diglok. Bet on o prenañ ul levr da zeskiñ brezhoneg ha 
bec'h dezhi. Stajoù dibenn-
sizhun am eus graet goude, ne 
welen ket an amzer o redek, na plijus eo bet an deskiñ 
brezhoneg ˜e ˜gwirionez.
Labourat a rit evit Ofis Publik 
ar Brezhoneg. Gellout a rafec'h 
displegañ petra eo ho kefridi ?
Rener ar Pol Studi ha Diorren 
on. Da gentañ e talvez 
dielfennañ an emdroadurioù 
sokioyezhoniel dre ur servij 
a zo e anv Arsellva implij ar 
yezhoù (pet skoliad zo, pet 
post-labour brezhonek, pet 
levr embannet da skouer ha gwelet ar cheñchamantoù a vloaz da vloaz d'ober kinnigoù 
a-fet politikerezh yezh). Da eil 
eo labourat da ziorren implij 
ar yezh er gevredigezh dre ur servij all, anvet an Ajañs Diorren. Kalz e labouromp 
war treuzkas ar yezh : digeriñ 
skolioù divyezhek, er c'hentañ 
hag en eil derez, skoazellañ 
da gaout muioc'h a vagourioù, 
kas war-raok ar stummañ d'an 
dud deuet. Gant an dilennidi 
e vezomp kalz ivez, dre ar 
garta ﬁYa d'ar brezhonegﬂ. Ul 
labour dedennus-kenañ eo, 
gwelet e vez efedoù e labour 
gant an den war ar pemdez ha n'eus ket un devezh heñvel 
ouzh ˜egile, ˜entanus˜ eo !
Sot oc'h gant ar sonerezh... 
Plijout a ra deoc'h selaou pe 
seniñ a rit ivez ?
Evit lavaret an traoù e kav din 
on bet o kanañ a-viskoazh, 
abaoe ma'z on bihan. Ul lodenn 
eus ma buhez hag eus ma startijenn eo. War an diwezhat 
on deuet d'ar seniñ gitar avat, 
e dibenn ar skolaj. Un deiz em 
eus klevet ur strollad o seniñ 
e-pad Gouel ar sonerezh ha kerkent eo deuet ar soñj-mañ din : ﬁA-benn bloaz e rin 
kement-all !ﬂ. Ur pennadig-
amzer ouzhpenn zo bet 
ezhomm evel-just met deuet on a-benn da sevel ma strollad 
kentañ ha ma c'hanaouennoù 
da heul. Se zo tost 30 vloaz zo 
bremañ ha ne'm eus paouezet 
morse. Evel analañ eo.
Entanet oc'h ivez gant an 
istor. Gellout a rafed gouzout 
hiroc'h
 ?Plijet-bras e oan gant an istor 
pa oan er skol. Ar c'hentelioù 
a lakae ac'hanon da gompren 
gwelloc'h ar bed ma oan. Pa'z 
on deuet d'ar brezhoneg on bet 
krog da lenn kalzik a levrioù 
diwar-benn istor Breizh ivez. 
Hag un deiz em eus soñjet e vefe mat kas kentelioù brezhonek 
diwar-benn istor Breizh. 
Staget on ganti a-drugarez da 
g/KEAV ha da c'houde em eus 
divizet lakaat du war wenn ar 
pezh a yae d'ober danvez ma 
c'hentelioù rak gwelet a raen 
mat e vaste d'un ezhomm.
Ul levrenn gentañ diwar-benn 
istor ar Vretoned am eus 
skrivet neuze, embannet e vo 
dizale. Ennañ zo kaoz eus ar 
Vretoned adalek an deroù, pa 
oant o chom tramor, war Enez-
Vreizh. Ne grog ket hon istor 
gant donedigezh ar Vretoned en Arvorig er 5
vet kantved. Eizh 
kantved a istor zo a-raok ha 
kavout a rae din e talveze ar 
boan o lakaat war wel. Disoc'h 
dek bloavezh enklask eo rak 
puilh eo an danvez e levrioù an 
istorourien c'hresian, ha roman. 
Pajennadoù ha pajennadoù zo 
e gwirionez met ne vezont ket 
lakaet ˜war ˜wel ˜peurliesañ. 
Pehini eo al liv a blij deoc'h ar 
muiañ ha perak ?
Al liv glas, evel ar mor ; diaes-
tre eo din bevañ pell diouzh ar ˜mor.
Petra eo an eñvorenn he deus 
merket ac'hanoc'h ar muiañ ?Meur a hini zo met me a lavarfe 
a-walc'h an deiz pa'z on bet 
krog da gomz brezhoneg gant 
ma zud. Adskoulmet hon eus chadenn ar yezh. Ar veaj kentañ 
am eus graet gant ma gwreg 
ivez, e Kembre, dispar˜e˜oa.Peseurt lec'h ho pije c'hoant reiñ da anavezout d'ar re all ?
Enez Iona, e Skos. Chañs am eus bet o vont di, dindan un 
amzer gaer, ken ma oan bet o 
neuial ! Un eñvorenn familh 
eo ha merket on bet don gant al lec'h, ken seder eo. Ul lec'h tostoc'h din mod all marteze : 
riblennoù an Erzh adalek enez 
Versailhez e Naoned, sioul-
kenañ eo ivez.Ha peseurt arzour ?Uli Jon Roth zo ur soner gitar 
dibar ; chañs am eus bet o selaou anezhañ war al leurenn 
dre ziv wech, e Plañvour hag e 
Naoned, nag un arzour !
Peseurt sonerezh a blij deoc'h 
lakaat p'emaoc'h ho-unan ?
Sonerezh metal, kouezhet on 
e-barzh evel Obeliks.
Peseurt bro ho pije c'hoant 
gweladenniñ ?
Mont da Japan a blijfe din 
kalz. Dedennet-bras on gant 
Stadoù-Unanet Amerika ivez, 
ur vro kalz liesseurtoc'h eget ar 
raksoñjoù a glever alies.
Peseurt kalite a blij deoc'h ar 
muiañ en un den ?An dud a glask lakaat o 
mennozhioù da vont da wir a 
blij din.
Petra a blij deoc'h ober evit 
cheñch soñjoù, goude ur frapad 
labour tenn ?
Adkavout ma familh, pouezus-
tre eo.Peseurt levr a yafe ganeoc'h 
war un enezenn didud ?ﬁLes origines de la Bretagneﬂ 
gant Léon Fleuriot. Koulz 
lavaret e lennan al levr-se 
bep bloaz ha kompren a ran 
traoù nevez ennañ bep tro, 
ur ˜bam ˜eo.Ul levr brezhonek mod all˜: ﬁAn 
dour en-dro d'an iniziﬂ gant 
Youenn Drezen.
Dont a rafe ur voudig da ginnig 
deoc'h seveniñ un het, hag unan hepken. Petra a c'houlennfec'h 
diganti ?Aesaat an deskiñ brezhoneg 
d'ar re a fell dezho gouzout hor 
yezh : 40˜% eus ar Vretoned 
etre 25 ha 39 bloaz a vefe brav dezho gouzout komz 
brezhoneg diouzh an enklask 
sokioyezhoniel bet e 2018. Ma 
c'helljent deskiñ ken buan hag 
an Tad Maner e vije dispar !
Da c'hortoz, savomp binvioù 
nevez evel deskiñ ar yezh 
enlinenn, ur pezh araokadenn 
e vefe dija.En ur ribourzherez emaoc'h. 
Kinniget e vez deoc'h dibab 
ho kantved ha ho lec'h bevañ. 
Petra a zibabit
 ?Pe da vare ar bloavezhioù 500 
war Enez-Vreizh, da welet 
penaos eo bet emgann Mons Badon, piv a oa eno.... Pe da 
vare ren ar roue Salaun, en IX
vet kantved, ur pezh lufr a oa war 
Breizh d'ar c'houlz-se.
Petra eo ho "plijadur" 
pemdeziek ?Meur a hini zo. Gwelet ma 
bugale seder en o c'housk da skouer. Pe tapout krog em 
c'hitar.
Peseurt micher ho pije bet c'hoant d'ober ha n'ho peus ket 
graet ?
Kazetenner war ar sportoù met gouestlet em eus ma buhez da draoù all, a oa ret.
Dirak petra e vezit bamet ?
Bep bloaz ez an da brezegenniñ dirak tud a grog gant o staj 
hir da zeskiñ brezhoneg ha 
bamet e vezan atav o welet 
anezho o vrezhonegañ c'hwec'h miz goude. Dispar eo.Reiñ a ra kalz a startijenn hag 
a fiziañs.Peseurt donezon ho pije bet c'hoant da gaout ?Me a garje ne vijen ket klañv 
war vor ! Un druez eo din met 
ne badan ket pell war ur vag. 
War blankenn-dre-lien ez a, 
memestra ha dispar eo santout 
an dour er mod-se dija.Petra eo ar c'hrennlavar a blij 
deoc'h ar muiañ tout ?ﬁKant lavarer ne dalvezont 
ket un obererﬂ. Greomp, labouromp ha traoù brav a 
zeuio war wel. Klemm a ra vad 
a-wezhioù ha ret eo met ar 
pezh a gont eo ober ha bezañ pennek,˜a˜gredan.C'hoant ho pije da gas ul lizher 
gourc'hemennoù d'un den resis. Da biv e kasfec'h anezhañ 
ha perak 'ta ?
D'an holl re o deus labouret 
evit ar brezhoneg adalek ar bloavezhioù 50 ; ne vez ket 
aes deomp bemdez hiziv-an-
deiz met kalz-kalz startoc'h 
e oa dezho. Hep o labour, ne 
vijemp ket amañ o kas an traoù
war-raok. 
Pehini eo ar gentel bouezusañ 
da reiñ d'ar vugale yaouank, 
hiziv an deiz ?
Chomit en ho sav, kasit da 
benn an danvez a zo ennoc'h, 
ne vern ar pezh a soñj an dud all. Talvoudegezh hoc'h 
oberoù zo ennoc'h ha neket 
e ˜sell ˜ar ˜re ˜all.Pehini eo, hervezoc'h, 
talvoudusañ ijinadenn mab-
den ?Ar yezhoù, ar pezh a ra an 
diforc'h etrezomp hag ar braz 
eus al loened.Bez' ho pije da adkregiñ gant ho 
puhez. Petra a cheñchfec'h ?
ﬁKeuz war-lerc'h ne dalvez ketﬂ 
a vez lavaret, arabat eo sellet re 
en a-dreñv, ret eo sellet dirak, 
kalz traoù zo d'ober. 
Ha ma c'hounezfec'h kalz 
arc'hant goude bezañ c'hoariet 
d'al Loto ?
Sikour a rafen an treiñ 
levrioù skiantoù Mab-den.
N'eus ket kalz anezho e 
brezhoneg evit poent siwazh 
hag ezhomm hon eus eus binvioù en hor yezh evit kas ar 
brezhoneg war-raok.
Da beseurt goulenn ‚ho pije 
c'hoant da respont ﬁYa!ﬂ ?
Brezhoneg yezh ofisiel ? Ya, 
poent-bras eo.
Un emgav gant
12VISANT ROUEGoude e studioù war ar gwir ha war ar skiantoù 
politikel e labour Visant Roue, bremañ, evit Ofis Publik ar Brezhoneg.ﬁ Brezhoneg yezh ofisiel ? Ya, 
poent-bras eo.
 ﬂ
